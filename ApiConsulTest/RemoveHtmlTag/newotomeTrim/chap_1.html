 <div style="word-wrap: normal;width:90%;">  	หลังจากเหตุการณ์เปลี่ยนข้อมูลในเอกสาร อีก 3 วันถัดมา คุณเลขาก็พาเด็กชายอ้วนกลมคนหนึ่งกลับมาที่คฤหาสน์ของตระกูลเทรลิส&nbsp;ท่านพ่อแนะนำว่าต่อไปนี้ เขาคือ เธมม์ เทรลิส จะมาเป็นพี่ชายบุญธรรมของเรนิส เธอจะเรียกว่าเธมม์ หรือพี่ชาย แล้วแต่เธอจะเห็นสมควร&nbsp;แต่เธมม์เป็นบุตรบุญธรรม ดังนั้นจะไม่สามารถใช้ตำแหน่งแกรนด์ลอร์ด หรือ ท่านชายได้&nbsp;อย่างไรก็ตาม เธมม์จะได้รับการให้เกียรติจากทุกคนในฐานะบุตรบุญธรรมของตระกูลและมีโอกาสสืบทอดตำแหน่งท่านดยุคหากว่าเรนิสสมรสกับเจ้าชายซีริลและรับตำแหน่งราชินี&nbsp;เช่นเดิม ผู้สืบทอดตำแหน่งคนถัดจากเธมม์หากเธมม์ได้เป็นดยุคคนถัดไปจะต้องได้รับคำยินยอมจากเรนิส โดยอาจจะเป็นทายาทของเรนิสหรือทายาทของเธมม์ก็ได้แล้วแต่เรนิสจะเห็นสมควรอีกนั่นแหละการเป็นบุตรบุญธรรม จะอย่างไรฐานะไม่เท่าทายาทที่แท้จริงอยู่ดี	เรนิสส่งยิ้มหวาน พยายามทำตัวอ่อนหวานไร้พิษภัย ในใจคิดว่าทำยังไงถึงจะจัดการทำให้เด็กชายตัวอ้วนกลมตรงหน้ากลายเป็นเบ๊ผู้ซื่อสัตย์ได้ เธมม์ส่งยิ้มแห้งๆกลับมา	“พี่ชาย ยินดีที่ได้รู้จักค่ะ”	“ท่านหญิงเรนิส”	“พี่ชายคะ ไม้ต้องพิธีมากมายหรอกค่ะ เรียก เรนิสเฉยๆก็พอค่ะ” เรนิสส่งยิ้มที่คิดว่าหวานที่สุดไปให้ แต่เหมือนกลับทำให้เธมม์ดูเครียดและหวาดกลัวกว่าเดิม	หรือหน้าตาเธอมันจะน่ากลัวเกินไป…	หรือว่าเธอไม่สวยพอ…เรนิสเริ่มท้อใจ เธอไม่ใช่นางเอก ต่อให้ยิ้มใสๆอย่างไรไปก็ดูไม่ไร้เดียงสาแม้แต่น้อย	“ขอรับ” เธมม์รับคำด้วยสีหน้าเก้อเขินเธมม์เป็นเด็กตัวอ้วน เรนิส 2 คนรวมกันยังไม่เท่าเธมม์เลย ขาดความมั่นใจ ตอนมาถึงดูเกร็งและหวาดกลัว เหมือนหมูอ้วนที่พยายามจะหดตัวเป็นหนูตัวน้อยแล้วมุดกลับเข้ารู&nbsp;หน้าตาของเธมม์เรียกว่าห่างไกลความหล่อเหลาของอเล็กซิสอย่างเทียบไม่ติด ถึงแม้ผิวจะขาว ผมของเธมม์สีน้ำตาลเข้มหยักศก ดวงตาสีดำ ทำให้ผิวดูซีดลง มีกระที่แก้ม2ข้าง ใบหน้ากลม จมูกเล็กเมื่อเทียบกับใบหน้า ความจริงแล้วเธมม์ในวัยเด็กถือเป็นเด็กอ้วนที่ยังมีความน่ารักอยู่บ้าง เวลายิ้มจะเห็นฟันที่เกเรียงกันไม่เป็นระเบียบแต่ก็ดูจริงใจ&nbsp;เรนิสถอนหายใจเฮือก นี่ความเห็นแก่ตัวของเธอจะทำให้ตระกูลเทรวิสต้องอับอายที่รับเด็กอ้วนขี้ขลาดนี่มาเป็นบุตรบุญธรรมรึเปล่าเรื่องรูปร่างหน้าตาไม่เท่าไหร่ ของอย่างนี้มันปรับกันได้ ลดน้ำหนัก&nbsp;ไม่รู้สำเร็จไหม ต้องลองแต่เรื่องนิสัยขี้ขลาด ขาดความมั่นใจนี่สิ...จะเปลี่ยนนายหมูเธมม์ให้เป็นลอร์ดเธมม์ทายาทตระกูลเทรลิสได้ยังไงต่อให้หน้าตาไม่ดี บุคลิกดีท่าทางมั่นใจ จะมีชัยไปกว่าครึ่งแล้วแล้วที่นี่มีที่ไหนรับจัดฟันได้บ้างไหม เวลาเด็ก เธมม์ไม่ถึงกับดูขี้เหร่เพราะความเป็นเด็กอ้วนตัวขาว แต่ถ้าโตเป็นผู้ใหญ่แล้วคงห่างไกลคำว่าดูดีหลังจากการแนะนำอย่างเป็นทางการ ท่านพ่อท่านแม่ยืนยิ้มให้และบอกให้เรนิสพาเธมม์ไปสำรวจบ้าน และแนะนำการจัดตารางการเรียนให้แก่เธมม์	ท่านดยุคนับว่าปรานีเธมม์ไม่น้อย เขาสั่งให้เลขาจัดการหาครูมาเพื่อสอนเธมม์โดยเร่งด่วน&nbsp;แน่ล่ะ ใกล้ช่วงปีใหม่เข้ามาแล้ว ตอนนี้ก็ต้นเดือน 12 แล้วปลายเดือนนี้ครอบครัวของเธอต้องเดินทางเข้าเมืองหลวงเพื่อถวายพระพรองค์ราชาและร่วมงานปีใหม่ของอาณาจักร หากนายเธมม์ยังปรับตัวไม่ได้ เดาได้เลยว่าตระกูลเทรลิสต้องตกเป็นหัวข้อนินทาและเป็นที่ขบขันของชนชั้นสูงไปอีกนานแน่นอน	เลขาของท่านดยุคได้จัดหาครูให้เธมม์เพิ่มอีก 2 คน โดยคนแรกสอนการวางตัวของชนชั้นสูงและการต่อสู้แบบอัศวิน โดยได้อัศวินที่ปลดระวางงานมา&nbsp;ท่านอัศวินรูปร่างสูงใหญ่ หน้าตาหล่อเหลาไม่แพ้ท่านพ่อแม้จะอยู่ในช่วงวัยกลางคนแล้ว เลดี้มาร์ธายังชมเขาหลายคำว่าเขาดูดีบุคลิกสง่าผ่าเผย&nbsp;เรนิสตัดสินใจร่วมเรียนวิชาการต่อสู้ด้วยในช่วงเย็นสัปดาห์ละ3ครั้ง ครั้งละ2ชั่วโมง&nbsp;ในช่วงที่เรียนด้วยกัน เรนิสยังรู้สึกได้ว่า ท่วงทีการต่อสู้และการจับดาบใช้อาวุธต่างของเธอดูทะมัดทะแมงและดูดีกว่านายเธมม์มาก&nbsp;และเมื่อให้จับคู่กันสู้&nbsp;เอิ่ม…ไม่ถึง5นาที นายหมูเธมม์ก็กลิ้งลงไปนอนกับพื้น หลังจากนั้นทุกครั้งนายเธมม์ก็เหมือนกระสอบทรายให้เรนิสฝึกซ้อม&nbsp;จนท่านอัศวินตัดสินใจให้แยกกันเรียนหลังจากเรียนด้วยกันแค่3 ครั้ง เนื่องจากเรนิสก้าวหน้ากว่ามาก“ท่านหญิง หากยังฝึกฝนกับลอร์ดเธมม์ต่อไปอย่างนี้ ลอร์ดเธมม์จะไม่มีความก้าวหน้า”จะก้าวหน้าได้อย่างไร ในเมื่อเธมม์ล้มกลิ้งอยู่ตลอดเวลา“เรนิส เธอเก่งเกินไป” เธมม์ซึ่งเลิกเรียกเธอว่าท่านหญิงหลังจากคุ้นเคยกันระยะหนึ่ง อ้างเหตุผลที่ฟังไม่ขึ้น เหตุผลว่าเธอเก่งเกินไปเธอยืนยันได้เลยว่าเธอไม่ได้มีความสามารถด้านกีฬากลางแจ้งเลยแม้แต่น้อย…แต่เธอสามารถล้มเธมม์ในวิชาฟันดาบได้ง่ายๆ&nbsp;จะรอดไหมเนี่ย งานนี้	ครูคนถัดมาเป็นอาจารย์เวทธาตุดิน เนื่องจากเธมมีธาตุดินทำให้การเรียนเวทย์ไม่เหมือนเรนิส ส่วนเวทย์ธาตุไม้ ได้รับการสอนจากอาจารย์คนเดียวกับที่สอนเวทย์ธาตุไม้ แต่แน่นอนต้องเรียนแยกกันเพราะเรนิสเรียนล่วงหน้าไปไกลกว่าเธมม์มาก&nbsp;และสุดท้าย คุณครูหนวดงามของเรนิสก็จะสอนวิชาทั่วไป เศรษฐศาสตร์และการปกครองให้แก่เธมม์ โดยอันนี้ท่านดยุคให้เรียนร่วมกันเนื่องจากเรนิสยังเรียนไปได้ไม่มาก และการอ่านเขียน ความรู้ทั่วไปของเธมม์ไม่ได้เข้าขั้นแย่ ดังนั้นการเรียนถือว่าไม่ได้ดึงให้เรนิสล้าหลังไป&nbsp;เธมม์นั้นความสามารถไม่โดดเด่น หัวช้า ขี้ขลาด อุ้ยอาย ไม่ถนัดการเรียนเวทและการต่อสู้ เรนิสถอนหายใจอีกครั้ง…มีอะไรดีบ้างเนี่ยข้อดีก็มีบ้าง..ด้วยความซื่อและจริงใจทำให้เป็นที่รักของนักบวชในวิหาร จึงได้รับการสอนหนังสือและความรู้จากบรรดานักบวชในวิหารไม่น้อย นับว่ายังมีข้อดีอยู่บ้าง&nbsp;และข้อดีเหล่านี้ของเธมม์ ทำให้เขาเป็นที่รักของคนในบ้านของเธอได้ในเวลาไม่นาน	สุดท้าย สิ่งที่เธมม์ต้องฝึกอย่างหนักหน่วงทุกวัน วันละ 2-3 ชั่วโมงคือการเต้นรำ&nbsp;ใช่แล้ว งานปีใหม่ที่จะใกล้เข้ามา เธมม์ต้องถูกจับตามองในฐานะชนชั้นสูงหน้าใหม่ เลดี้มาร์ธาถือว่าเป็นงานหนักที่สุดในชีวิตของเธอทีเดียวที่ต้องทำให้หมูตัวหนึ่งเต้นรำให้เป็นและงดงามภายใน 20 วันเป้าหมายเปลี่ยนนายหมูให้เป็นเซเลปใน 20 วัน&nbsp;งานนี้เรนิสในฐานะคู่เต้นรำมากประสบการณ์เพราะหัดมาตั้งแต่เล็ก โดนเหยียบเท้าจนระบมไปหมด น้ำหนักของเธมม์ใช่น้อยๆเสียที่ไหนเรนิสรู้สึกว่า เธออยากจะร่ำไห้ เธอน่าจะเลือกคนที่ดูฝึกง่ายกว่านี้หน่อย ไม่น่าเลย	นอกจากจะต้องเหน็ดเหนื่อยกับการฝึกหมูให้เต้นรำได้แล้ว เลดี้มาร์ธายังต้องเป็นธุระในการจัดหาเสื้อผ้าใหม่ให้เธมม์แทนเสื้อผ้าที่ได้มากจากสถานสงเคราะห์ของวิหาร&nbsp;แต่นับว่าเลดี้มาร์ธาเป็นผู้มีพรสวรรค์อย่างแท้จริง เธอเลือกฝ้าสักหลาดและผ้าไหมสีน้ำเงินเข้มและสีดำหลายพับ เสื้อเชิ้ตขาวหลายตัว สั่งตัดอย่างเร่งด่วน สุดท้ายได้ชุดสำหรับเด็กชายชั้นสูงดูดีสีเข้มหลายชุด&nbsp;หลังจากเธมม์ลองสวมใส่ นับว่าดูดีขึ้นมาก พัฒนาจากหมูจากฟาร์มนอนในกองฟาง กลายเป็นตุ๊กตาหมูในคฤหาสน์สามารถนั่งรับน้ำชากับบรรดาตุ๊กตากระเบื้องเคลือบกระโปรงฟูพอได้แล้ว&nbsp;ถัดจากเลือกเสื้อผ้าแล้ว ต้องฝึกมารยาทการรับประทานอาหาร การควบคุมตัวเองไม่ให้กินมากเกินไปเมื่อนั่งบนโต๊ะในงานเลี้ยง&nbsp;อันนี้ยากมากสำหรับเธมม์&nbsp;“อาหารพวกนั้นมันดูน่ากินทั้งนั้น เห็นแล้วอยากกิน” เธมม์บ่นเมื่อต้องฝึกมองจานอาหารโดยที่ถูกมัดไว้บนเก้าอี้เพื่อให้ชินกับการมองอาหาร&nbsp;เรนิสที่กำลังนวดเท้าที่ถูกเหยียบจนบวมแดงนั่งคิดสงสัยอย่างมากว่าเธมม์เป็นเด็กกำพร้าในสถานสงเคราะห์ของวิหาร แล้วเอาอาหารมากมายจากไหนมากินจนอ้วน&nbsp;แล้วจากเด็กกำพร้ามาเป็นลูกบุญธรรมตระกูลร่ำรวย มีอะไรให้กินไม่อั้น เธมม์จะไม่อ้วนกว่าเดิมอีกหรือไงว่าแล้วที่นี่มีหนังสือ how to ทำอย่างไรจะลดน้ำหนักได้บ้างไหมยาลดน้ำหนักโลกเวทมนตร์มีขายที่ไหนบ้าง เธอจะไปเหมามาให้หมด…ที่นี่ไม่มีฟิตเนส และไม่มีเทรนเนอร์หรือส่งไปฝึกในค่ายทหารดี ให้อดๆอยากๆ ออกกำลังทั้งวันวิธีลดน้ำหนักอย่างรวดเร็ววิธีไหนบ้าง เอาแบบลดไวๆภายใน 7 วันสุดท้ายแล้วคิดถูกหรือเปล่าที่เลือกเธมม์&nbsp;จะโทษใครได้ เธอทำตัวเองชัดๆWriter’s note: ไม่มีไรมาก อยากบอกว่า สมน้ำหน้านาง…  
 </div> 
