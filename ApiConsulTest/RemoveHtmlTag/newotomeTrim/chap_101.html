 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตั้งแต่เปิดเทอมมา เจนนี่ก็หมกมุ่นอยู่กับการเรียน เธอลงเรียนเหมือนเดิมเนื่องจากตารางแน่นไปหมด ไม่สามารถย้ายได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อันที่จริงเพื่อนร่วมเรียนวิชาเลือกส่วนใหญ่จะเหมือนเดิม มีที่ย้ายออกไปบ้างอย่างวิชาเวทย์ธาตุน้ำวันพุธบ่าย ซิลบาสเตียนย้ายออกไป คงจะเบื่อละครประจำสัปดาห์ ก็น่าเบื่ออยู่หรอก เธอยังเบื่อเลย ถ้าไม่ติดว่าตารางแน่น เธอคงย้ายออกไปแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   วิชาที่มีคนเรียนเพิ่มมา คือวิชาทำอาหาร วันพฤหัสบ่าย น่าแปลก คนที่มาลงเรียนเป็นผู้ชายซะด้วย อเล็กซิส ประธานรุ่นปีที่1  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อเล็กซิสจัดเป็นเด็กหนุ่มหน้าตาดี สูงเมื่อเทียบกับเพื่อนวัยเดียวกัน การมาเรียนวิชาทำอาหารทำให้ชั้นเรียนที่มีแต่ผู้หญิงคึกคักขึ้นทันที  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อเล็กซิสไม่มีพื้นฐานการทำอาหารแม้แต่น้อย เทอมที่แล้วก็ไม่ได้เรียน อาจารย์เห็นว่าเจนนี่เชี่ยวชาญกว่าเพื่อนๆเลยให้เธอช่วยเป็นไกด์ให้ แน่สิ เธอเป็นลูกสาวเจ้าของร้านขนมนี่นา หยิบจับอะไรย่อมต้องคล่องแคล่วกว่าบรรดาคุณหนูชนชั้นสูงทั้งหลายที่มาเรียนร่วมกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่ตอนนี้กลายเป็นว่าแทนที่เจนนี่จะได้เรียนทำอาหาร กลับต้องมาดูแลอเล็กซิสให้ไม่สร้างปัญหาแทน ไม่ว่าจะทอดหมูไหม้ ทำขนมก็เทส่วนประกอบผิด อบขนมด้วยความร้อนผิด เละ เละไปหมดไม่เข้าใจว่านายนี่จะมาเรียนทำไม   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเรียนในโรงเรียน เหมือนอยู่ในโรงพยาบาลจิตเวช มีแต่คนไม่ปกติ สำหรับการกลั่นแกล้งจากบรรดาหญิงสาวคลั่งรักทั้งหลาย เจนนี่ชินเสียแล้ว เธอทำใจได้แล้วว่าอยู่ในเกมwalking death ดังนั้นเป้าหมายคือหลบเลี่ยงบรรดาตัวประหลาดผีดิบทั้งหลายไม่ให้พวกมันบ้วนน้ำลายมาโดนเธอ หากทนไม่ได้จะเอาคืนผีดิบบ้างก็ไม่เป็นไร ปากคอเธอเริ่มเราะร้ายขึ้นทุกวันๆ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ต้นเดือน10 งานประลองเริ่มประกาศรับสมัคร เจนนี่ยังตัดสินใจไม่ได้เหมือนกัน ใจหนึ่งก็คิดว่าควรจะลงประลองแก้มือที่คราวที่แล้วแพ้อย่างหมดรูป อันที่จริงยังไม่ได้สู้เลยต่างหาก แต่อีกใจหนึ่งก็คิดว่าจะสู้ไปเพื่ออะไร เจ็บตัวเปล่าๆ โอกาสชนะก็ไม่ได้สูงมาก ถ้ามองดูเพื่อนๆในรุ่นแล้ว ซิลบาสเตียนกับเรนิส หรือแม้แต่เบลล่าดูมีโอกาสชนะมากกว่าเธออีก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ระหว่างที่เรียนเวทย์แสงรักษา มิคาเอลดูมีพลังเวทย์ที่ก้าวหน้ามาก ตอนนี้เข้าระดับกลางขั้นที่2แล้วน่าจะใกล้เข้าสู่ขั้นที่3 น่าจะเป็นคนแรกของชั้นปีที่2 ที่เข้าสู่ระดับนี้ ขณะที่เจนนี่ต้องพัฒนาถึง4ธาตุ ตอนนี้เธอพึ่งขึ้นระดับเวทย์พื้นฐาน4 อันที่จริงเรียกว่าไม่แย่สำหรับคนที่มีจำนวนธาตุเยอะขนาดเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การใช้เวทย์แสงรักษาไม่ได้มีอะไรมาก แค่ส่งจิตร่ายเวทย์ไป เพียงแต่ต้องมีการฝึกฝนบ่อยๆ และจิตใจที่มีเมตตาต่อสัตว์โลก อันนี้แหละที่ยากหน่อย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “รุ่นพี่มิคาเอล พลังเวทย์เพิ่มขึ้นอีกแล้ว เจนนี่ตามไม่ทันเลย” เจนนี่แสดงความยินดีกับเขา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ต้องฝึกฝนบ่อยๆ ของพี่ที่เพิ่มเร็วเพราะปีนี้ตามอาจารย์ไปช่วยดูแลคนบาดเจ็บตามโรงพยาบาลช่วงวันหยุดบางครั้ง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พระเจ้า นักบุญชัดๆ เจนนี่คิดละอายใจบ้าง วันๆเธอมัวแต่สู้กับผีดิบ มิน่าล่ะ วันหยุดไม่ค่อยเจอหน้าเขา ลิซเองก็ตามหาเขาหลายครั้งแต่ไม่พบ  &nbsp;  “เจนนี่ลงประลองรึเปล่า” มิคาเอลถามเธอ หลังจากจบคาบเรียนแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ ยังตัดสินใจไม่ได้เลยค่ะ รุ่นพี่ลงไหมคะ”เธอถามกลับ ไม่เคยเห็นเขาใช้เวทย์ต่อสู้เลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่นะ คิดว่าจะไปช่วยอาจารย์ดูแลคนเจ็บ เหมือนปีที่แล้ว” มิคาเอลตอบ “ถ้าเจนนี่ไม่ลง แต่ถ้าเจนนี่ลง อาจจะไปดูช่วงที่เจนนี่ประลอง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่อึ้งไปเล็กน้อย “งั้นเจนนี่ไม่ลงประลองแล้วค่ะ ไปช่วยรุ่นพี่ดูแลคนเจ็บดีกว่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ถ้างั้นว่างๆวันหยุด ลองตามอาจารย์ไปโรงพยาบาลไหม นอกจากจะได้ช่วยคนแล้ว ยังได้เพิ่มการฝึกฝนด้วย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ด้วยความยินดีค่ะ” เจนนี่ยิ้มรับ ทำบุญทำความดีซะบ้าง ชีวิตจะได้ไม่ต้องตกลงไป bad end  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   งานดูแลผู้ป่วยที่โรงพยาบาลจะว่ายากก็ยาก จะว่าง่ายก็ง่าย ผู้ป่วยผู้บาดเจ็บล้วนมีหลากหลาย อาการบาดเจ็บการใช้เวทย์แสงรักษาจะช่วยให้หายได้ไว ขณะที่หากป่วยด้วยโรค เวทย์แสงรักษาจะช่วยแค่บรรเทาอาการ ต้องใช้ยาช่วยด้วย ดังนั้นการปรุงยาจึงยังมีความสำคัญเช่นกัน ในโรงพยาบาลมีทั้งผู้เยียวยาทั่วไปและนักบวชจากวิหารที่ทำหน้าที่เป็นผู้เยียวยาได้ด้วย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในโรงเพยาบาลมีทั้งผู้ป่วยยากไร้และผู้ป่วยที่มีเงินรักษา ยังดีที่ในเมืองหลวง ทางการและวิหารยังช่วยเรื่องค่ารักษาสำหรับคนที่ไม่มีเงิน อย่างน้อยโลกใบนี้ก็ไม่เลวร้ายเกินไปนัก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ไม่มีความรู้ทางการแพทย์ติดตัวมา เธอใช้เวทย์แสงรักษาได้อย่างเดียวเท่านั้น มิคาเอลยังพอรู้เรื่องสมุนไพรและการปรุงยาบ้าง แต่เขาเสกสมุนไพรไม่ได้ต้องปรุงยาจากสมุนไพรจริง นอกจากนี้ไม่มีเวทย์ธาตุไฟหรือน้ำ การปรุงยาจะใช้เวลามากกว่าพวกมีเวทย์ในกลุ่มนี้มาก   มิคาเอลนั่งอยู่ข้างเด็กน้อยคนนึ่งริมหน้าต่าง เขาวางมือลงที่หน้าผากของเด็กน้อยคนนั้นเพื่อใช้เวทย์ในการรักษา ไอเวทย์แสงสีเงินระยับโอบอยู่รอบตัวเขาบางๆ แสงอาทิตย์ส่องผ่านต้นไม้ลงมาที่หน้าต่างกระทบผมสีทองซีกหนึ่งของมิคาเอล เจนนี่ยืนนิ่งมอง ภาพนี้ช่างเหมือนภาพวาดนักบุญจริงๆ   &nbsp;  พ่อเทพบุตร ปีกของท่านอยู่ที่ใด  &nbsp;  เจนนี่และมิคาเอลวุ่นวายกับการช่วยอาจารย์ใช้เวทย์แสงรักษาช่วยรักษาผู้คนจนตกเย็น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การช่วยดูแลคนบาดเจ็บและผู้ป่วยในช่วงวันหยุดดำเนินไปจนถึงต้นเดือน11 อากาศเริ่มหนาว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กว่าจะถึงโรงเรียนก็ค่ำ มิคาเอลเดินไปส่งเจนนี่ที่หอพัก คืนนี้แสงจันทร์ส่องลงมากระทบสระน้ำกลางสวนหย่อมในเขตหอพัก สวนหย่อมของโรงเรียนนี้มีขนาดใหญ่มาก   แม้เวลาอยู่ในความมืด มิคาเอลยังคงดูดีเสมอแม้ในบรรยากาศมืดหม่น เขายังดูส่องสว่าง อากาศช่วงฤดูใบไม่ร่วงย่างเข้าฤดูหนาวเริ่มเย็นแล้ว มิคาเอลถอดเสื้อคลุมของเขาคลุมสวมให้เธอ   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พระเอกมาก...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาหยุด หันหน้ามาหาเธอ นิ่งคิดนิดนึงก่อนจะตัดสินใจถาม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจนนี่ เธอมีใครชวนไปงานเต้นรำประจำปีรึยัง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานเต้นรำประจำปี เป็นงานก่อนปิดภาคเรียนของเทอมที่2 คล้ายๆงานพร็อมในโลกเก่าของเธอนี่แหละ เป็นงานเลี้ยงส่งนักเรียนปี4ที่จะจบ แต่ที่นี่ค่อยข้างเปิดกว้าง ฝ่ายชายหรือหญิงจะเชิญใครก่อนก็ได้ หรือจะไปคนเดียวแล้วไปหาคู่เต้นรำในงานก็ได้อีกนั่นแหละ เพราะยังไงก็จะมีการเปลี่ยนคู่เต้นหลังจบเพลงแรกอยู่แล้ว คำเชิญจะตอบรับหรือปฏิเสธก็ได้ เพียงแต่มีข้อยกเว้นอย่างหนึ่งคือถ้ารุ่นพี่ปี4มาเชิญ หากอีกฝ่ายยังไม่มีคู่รักหรือคู่หมั้น และยังไม่ได้รับปากใคร ห้ามปฏิเสธ ถือเป็นการให้เกียรติรุ่นพี่ โดยจะไม่นับว่าเป็นเชิงชู้สาว ดังนั้นเป็นโอกาสอันดีสำหรับรุ่นพี่ปี4ที่จะเชิญรุ่นน้องหน้าตาดีทั้งหญิงและชาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิคาเอลเชิญเธอตั้งแต่ต้นเดือนเลยหรือนี่ อันที่จริงก่อนหน้านี้อเล็กซิสและแวนเชิญเธอแล้วทั้งคู่ แต่เธอแค่ไม่อยากรับคำเชิญนั้น แวนดูวุ่นวายน้อยลงหลังเปิดเทอมแต่ก็ยังหยอดคำหวานให้เธอเรื่อยๆเพียงแต่เธอไม่อยากจะสนใจ เธอไม่ชอบผู้ชายแบบนี้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ยิ้ม ก่อนตอบไปว่า “ยังไม่ได้รับปากใครเลยค่ะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “งั้นไปกับพี่ไหม” เขายิ้มบางๆ มาขนาดนี้แล้วใครจะปฏิเสธได้ล่ะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ได้ค่ะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อีกไม่กี่วันก็จะวันเกิดเจนนี่แล้ว สุขสันต์วันเกิดล่วงหน้านะ ไม่แน่ใจว่าอาทิตย์หน้าจะเจอกันรึเปล่า พรุ่งนี้บ่ายก็ไม่ได้เข้าเรียนด้วย ต้องไปธุระกับอาจารย์” มิคาเอลส่งกล่องกระดาษสี่เหลี่ยมผืนผ้าขนาดเล็กมาให้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ขอบคุณค่ะ”   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ของขวัญที่ได้เป็นปากกาเวทย์ธรรมดา สีชมพู   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ความรู้สึกอบอุ่นเกิดขึ้นกับเจนนี่ แม้มันจะยังไม่ใช่ความรักแบบชายหญิง แต่มันก็เป็นความรู้สึกดีๆอย่างบอกไม่ถูก วินาทีนั้นเธอทิ้งเรื่อง good end /bad end ไปชั่วคราว  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วันเกิดของเธอ วันที่11 เดือน11 เจนนี่นึกขำทุกครั้ง ถ้าเขียนเป็นเลขจะเป็น 11/11อันที่จริงมีคนเกิดวันเดียวกับเธออีก2คน เรนิส กับ ซิลบาสเตียน ที่เธอรู้เพราะวีราเนสเอาของขวัญมาให้ซิลบาสเตียน แม้แต่เรนิสยังให้ของขวัญซิลบาสเตียนเลย &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจ้าชายซีริล นับเป็นผู้ชายที่ต้องระวังไว้ เขามีคู่หมั้นแล้ว และมีแฟนคลับอีกไม่น้อย ยังไม่วายให้ของขวัญเธอ เขาบอกให้ในฐานะรุ่นพี่ ของขวัญเขาเป็นของเล็กน้อย&nbsp; แค่ที่คั่นหนังสือเล็กๆ ปลายประดับด้วยดอกไม้คริสตัล เนื่องจากไม่ได้เป็นของแพงและไม่มีความหมายอะไรในเชิงบอกรัก เธอจึงรับไว้ ยังไงก็ไม่อยากขัดใจเขาโดยใช่เหตุ จัดไว้ในตะกร้า เฟรนโซนละกัน แน่นอน เธอไม่อยากความเสี่ยงที่จะลง bad end แม้แต่เปอร์เซนต์เดียว   แวนส่งของขวัญให้เธอชิ้นนึง เหมือนจะเป็นสร้อยคอทับทิมรูปหัวใจ เธอปฏิเสธและคืนของเขาไป ของราคาแพงขนาดนั้น ไม่เหมาะกับเธอเลย..  อันที่จริง เขาก็ดูเสียใจบ้างเหมือนกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กลางเดือน11 สัปดาห์สอบพึ่งเสร็จสิ้นไป  การไปช่วยดูแลผู้ป่วยต้องหยุดไปเนื่องจากอาจารย์ต่างยุ่งกับการสอบและการเตรียมการประลอง  การประลองรอบนี้ เจนนี่ไม่ได้ลง แต่นั่งดูข้างสนามเพื่อรอช่วยคนเจ็บเช่นเดียวกับมิคาเอล แต่ก็ยังมาเชียร์ลิซ   ลิซดูไม่พอใจมากที่เธอจะไปงานเต้นรำกับมิคาเอล การประลองคราวนี้ มิคาเอลบอกว่ามาเชียร์ลิซด้วย ทำให้เธอพอใจขึ้นมาก  ผู้ลงประลองครั้งนี้น้อยกว่าคราวที่แล้ว การประลองรอบแรกจนถึงรอบชิงชนะเลิศจะสู้แค่ 4รอบขณะที่คราวที่แล้วต้องสู้ถึง 5รอบ ผู้ประลองน้อยก็ดีแปลว่าคนเจ็บก็จะน้อยด้วย  ตัวเก็งคงจะเป็นเหมือนเดิม ซิลบาสเตียน เรนิส เบลล่า และนักเรียนปี2บางคนนักเรียนปี1ดูโดดเด่นกว่าปีที่2 ส่วนซีริลที่ได้ยินว่าพลังเวทย์และการต่อสู้ของยอดเยี่ยมกลับไม่ลงประลอง ดูเหมือนว่าที่พระราชาจะไม่อยากลดตัวมาลงสนามประลอง  แวนเป็นคนที่มีพลังเวทย์สูง แต่หลังจากการพ่ายแพ้หมดสภาพคราวที่แล้ว นักเรียนหญิงคนอื่นต่างจับจุดอ่อนเขาได้ และครั้งนี้เขาพ่ายแพ้ให้กับนักเรียนหญิงร่วมชั้นปีคนหนึ่งที่ใช้หน้าอกดันเขาตกเวที แต่คนที่ใช้รูปร่างหน้าตาไม่ใช้ความสามารถที่แท้จริงย่อมไม่ประสบความสำเร็จ นักเรียนหญิงคนนั้นตกรอบในรอบถัดไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คู่ต่อสู้คนแรกของลิซเป็นเพื่อนร่วมชั้น เธมม์ เหมือนลิซจะเอาชนะไปง่ายดาย เธมม์ถูกหามออกมาให้เจนนี่ใช้เวทย์รักษา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เฮ้อ ไม่น่าเชื่อว่าอย่างลิซซึ่งไม่ได้ชำนาญการต่อสู้เลยจะสามารถทำให้เธมม์ยับเยินไปทั้งตัว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ขณะที่เจนนี่กำลังจะร่ายเวทย์แสง เรนิสชะโงกมามอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายเธมม์ นายตกรอบแรกมา2ครั้งแล้วนะ คราวที่แล้วยังพอไหว นายแพ้ซิลบาสเตียน แต่ตอนนี้ขนาดลิซ นายยังสู้ไม่ได้เลย” เรนิสเท้าเอวยืนมองเธมม์   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธมม์ทำหน้าแหยเกด้วยความเจ็บ   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ตัดสินใจสงบศึกพี่น้องต่างสายเลือดคู่นี้ เธอตัดบทบอกว่าจะเริ่มร่ายเวทย์แล้วให้เรนิสไปที่อื่น   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากรักษาเสร็จ เจนนี่ตัดสินใจถามเธมม์ “นายคิดยังไงลงประลอง เวทย์ของนายเป็นธาตุไม้กับดิน เรื่องต่อสู้ สู้คนอื่นยากอยู่นะ”  เธมม์ถอนหายใจเบาๆ “ก็แค่กลัวคะแนนไม่พอ เลยมาหาคะแนนเพิ่ม กะว่าจะกระโดดลงเวทีจะได้ไม่เจ็บตัว แต่วิ่งไม่ทัน”  เจนนี่ “..” นายวิ่งทันก็แปลกละ...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คู่ต่อสู้ของลิซในรอบที่2 คือเบลล่า ลิซหันมามองมิคาเอลแบบขอกำลังใจ มิคาเอลส่งรอยยิ้มเปล่งประกายออร่าไปให้ ลิซมีสีหน้าแช่มชื่นขึ้นทันที แต่โอกาสชนะของลิซน้อยมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เบลล่าพลังเวทย์สูงกว่าลิซถึง3ขั้น การต่อสู้ผ่านไปไม่ถึง15นาที ลิซก็แพ้เสียแล้ว เบลล่าซัดดาบน้ำแข็งชุดใหญ่ใส่ลิซจนแน่นิ่งไป ใช่ ลิซถูกหามมาให้มิคาเอลรักษา เหมือนลิซจะสุขใจที่โดนอัดมา ขนาดมีแผลถลอกไปทั้งตัวหน้ายังยิ้มได้ เจนนี่เหลือบมองเห็นลิซกุมมือมิคาเอลไว้ขณะรับการรักษา หลับตาพริ้มและมีรอยยิ้มบางๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ให้ความรู้สึกเหมือนเวลาผู้ป่วยสาวเจอคุณหมอรูปหล่อ อย่างไรก็อย่างนั้น..  &nbsp;  &nbsp;  ตัวเก็งทั้ง3 คนต่างเอาชนะคู่ต่อสู้อย่างง่ายดายและใช้เวลาไม่มาก ซิลบาสเตียนและเรนิสใช้เวทย์ไฟรูปดาบขนาดใหญ่ที่ประสิทธิภาพการโจมตีสูงเหมือนกัน คาดว่าจะเรียนมาจากวิชาเวทย์ธาตุไฟที่ซิลบาสเตียนย้ายไปเรียนพร้อมเรนิส เป็นเพราะ2คนนั่นทีเดียวที่ทำให้งานของเธอและมิคาเอลเยอะ มีคนโดนเวทย์ดาบไฟอันตรายนั่นโจมตี บาดเจ็บมาหลายคน เวทย์อันตรายแบบนั้นน่าจะถูกแบนนะ ถ้าไม่ระวัง และไม่มีบาเรียลดการบาดเจ็บอาจตายได้เลย  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; รอบรองชนะเลิศ เหมือนจะเป็นคู่เดิมที่เคยพบกัน เบลล่ากับซิลบาสเตียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; บ่อนพนันให้แต้มซิลบาสเตียนมีโอกาสชนะมากกว่าเบลล่า อันที่จริงเจนนี่คิดจะแทงข้างซิลบาสเตียนอยู่เหมือนกัน แต่มิคาเอลห้ามไว้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “การพนันเป็นสิ่งไม่ดีนะเจนนี่” เอิ่ม อยู่ใกล้มิคาเอลนานๆรู้สึกจิตใจถูกชำระล้างขัดเกลาให้เหลือแต่ความดี..  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนขึ้นเวทีไป ก่อนจะพูดอย่างเย็นชากับเบลล่า  “ในฐานะที่เป็นญาติกัน เธอจะเดินลงเวทีไปเอง หรือให้ฉันโยนลงไปแบบคราวก่อน”  &nbsp;  เบลล่าหน้าซีดลงก่อนจะตวาดว่า “นายใจร้ายที่สุด ฉันเดินลงไปเองก็ได้” ก่อนที่จะเดินลงไปง่ายๆ  ซิลบาสเตียนเข้าสู่รอบชิงชนะเลิศด้วยประการฉะนี้  &nbsp;  &nbsp;  Writer’s note : หนูวิเคราะห์ได้ดีมากเจนนี่ สมกับเป็นนางเอก เวทย์ดาบไฟแห่งสวรรค์นั่นเคยทำคน เอ้ย ปีศาจ ตายมาแล้วจริงๆตอนนี้ค่อนข้างยาวเพราะจะส่งบทไปตอนถัดไปขอทำให้ค้าง ไรท์ชอบแกล้งคนใครที่ถามหา love scene ของเรนิส รอตอนหน้านะคะตอนหน้า ชื่อ นัดล้างตาใครจะเป็นผู้ชนะระหว่าง แชมป์เดิม อดีตผู้กล้าจอมขี้โกง กับ อดีตจอมมารลูกแหง่...ปิ้ว ... ขอลงเรือกลับไปอาณาจักรโพ้นทะเลก่อนนะคะ ไม่ต้องตามหาค่ะ ...บ๊าย..  

 </div> 
