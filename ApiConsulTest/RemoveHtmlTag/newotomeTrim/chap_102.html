 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิตรภาพลุ่มๆดอนๆของเรนิสกับนายปีศาจดำเนินต่อไป นายนั่นมักมีคำถามแปลกๆมาเสมอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “จาน 4ใบที่เขาใช้จ้างเธอมาสู้กับฉันมันดียังไง มันเป็นจานที่มีอำนาจวิเศษหรือไง แล้วมันใช้ทำอะไรได้บ้าง” จะให้เธออธิบายยังไงล่ะ บอกว่าเป็นจานรูปหน้านายปีศาจกับหน้าผู้กล้าแบบต่างๆอีก3แบบหรือไง ใช่..คาแร็คเตอร์ผู้กล้าอีก 3 ตัว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่นะ ก็เป็นจานลวดลายสวยงามธรรมดา” เรนิสตอบอย่างอึดอึด นี่นายปีศาจจะว่าเธอเหยียดหยามเขาอีกรึเปล่าที่ไปท้าสู้กับเขาด้วยค่าจ้างเป็นจานแค่ 4ใบ แถมจานธรรมดา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ซิลบาสเตียนกลับมองเธอด้วยสายตาเหยียดหยาม “นี่ ตอนเธอปลอมเป็นผู้กล้าแมวบ้านั่น ที่บ้านจนขนาดไม่มีจานเลยเหรอ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ก็ไม่ขนาดนั้นหรอก คือเอาเป็นว่าฉันชอบจานลายสวยๆพวกนั้น”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาหรี่ตามองอย่างประเมิน “เธอชอบจานสวยๆ 4ใบ?”  “จะว่าอย่างงั้นก็ได้” เอาเหอะ ไม่รู้จะอธิบายยังไง เธอไม่อยากไปสะกิดเรื่องเก่า อย่างน้อยนายปีศาจหนังเหนียวตายยากนั่นไม่เอาเรื่องเธอต่อก็ดีแค่ไหนแล้ว  &nbsp;  เพื่อเป็นการเอาใจ และเธอสำนึกผิดอยู่บ้าง เรนิสลงทุนไปเดินตลาดอาวุธเพื่อหาซื้อของขวัญวันเกิดให้ซิลบาสเตียนเชียวนะ เธอเลือกดาบที่มีด้ามจับสลักเป็นลายปีศาจมีปีกค้างคาว เป็นของโบราณอายุหลายร้อยปี ราคาเกือบร้อยเหรียญทอง นี่เป็นของขวัญชิ้นแรกที่เธอลงทุนจ่ายมากขนาดนี้  เธอตั้งใจเอาใจเขาเป็นพิเศษ เผื่อว่าแม่เขาสั่งให้ก่อกบฏขึ้นมาจริงๆ เขาอาจจะละเว้นเธอบ้างหรือไม่ก็ให้โอกาสเธอหนีไปอาณาจักรโพ้นทะเล  &nbsp;  สิ่งที่เธอได้กลับมาเป็นของขวัญวันเกิดน่ะหรือ มันคือจาน4ใบ จานธรรมดาๆ..  &nbsp;  เวลาผ่านไปเร็ว สุดท้ายมาถึงงานประลองจนได้ เธอและซิลบาสเตียนต่างมุ่งมั่นเต็มที่ สำหรับเรนิสเพื่อเงิน สำหรับซิลบาสเตียน แม่สั่งมา  &nbsp;  งานประลองรอบต้นๆผ่านไปอย่างรวดเร็ว เธอและซิลบาสเตียนโชคดีที่ไม่ต้องพบกันในรอบแรกๆ ทั้งเธอและซิลบาสเตียนใช้เวทย์ไฟดาบแห่งสวรรค์ซัดคู่ต่อสู้ เป็นเวทย์โจมตีที่แรงเลยทีเดียวล่ะ ระดับราชาปีศาจตายได้รับประกันเลย ผ่านรอบต่างๆมาคู่ต่อสู้ต่างเจ็บระเนระนาด เธอสงสารผู้เยียวยาที่ต้องทำงานหนัก แต่พอไปดูซิลบาสเตียนเล่นคู่ต่อสู้เจ็บหนักยิ่งกว่าเธออีก เรนิสสบายใจขึ้นบ้าง นับว่าเธอใจดี  &nbsp;  (ขอโทษนะ ช่วยเหลือบมองนิดนึงว่า เจนนี่กับมิคาเอลเค้าทำอะไรอยู่)  &nbsp;  รอบชิงชนะเลิศครึ่งปีหลังนี้ คู่ชิงในรุ่นปี1-2ก็ยังเป็นคู่เดิม ซิลบาสเตียนและเรนิส นักเรียนทั้งหลายต่างวางเดิมพันกันอย่างสนุกสนาน แต้มต่อเรนิสจะสูงกว่าเล็กน้อย   เรนิสชนะ 1.1 :1 คือถ้าเรนิสชนะ จ่าย100เหรียญเงิน ได้ 110เหรียญเงิน  ซิลบาสเตียน 1.2:1 คือถ้าซิลบาสเตียนชนะ จ่าย100ได้120   เรื่องนี้ทำให้ซิลบาสเตียนไม่พอใจอยู่บ้าง ใครจะว่าอย่างไร ช่างเหอะ สิ่งที่เรนิสต้องการไม่ใช่ชัยชนะหรือคะแนนหรอก เงินรางวัลเท่านั้น ก็เงินน่ะซื้อได้เกือบทุกอย่างนี่นา ตอนนี้เรนิสต้องการสะสมเงินไว้ อย่างน้อยพอจบจากโรงเรียนให้มีเงินสักหลายหมื่นเหรียญทองก็ยังดี เอาไว้ไปตั้งตัวเผื่อเข้ารูทหายนะ จะได้หนีออกจากอาณาจักรเอาเงินไปตั้งต้นชีวิตใหม่ หรือถ้าถูกถล่มทางการค้า ถูกอาณาจักรข้างเคียงยึดครอง ยิ่งกำจัดพระเอกเบอร์6นายกระจอกไม่สำเร็จด้วย ถึงแม้เธอจะมีห้างการค้าและโรงแรม แต่ก็มีความเสี่ยงจะถูกยึกกิจการได้ การเก็บเงินสดไว้จะปลอดภัยที่สุด อย่างน้อยก็มีเงินแอบไว้ พาท่านพ่อท่านแม่หนีล่ะน่า เธอยังมีเป้าหมายจะซื้อเรือ อาณาจักรโพ้นทะเลรอเธออยู่  ซิลบาสเตียนขึ้นไปรอบนเวทีแล้ว ดูท่างานนี้เจ้าชายหนุ่มหน้าสวยเตรียมล้างตาหลังจากคราวที่แล้วพ่ายแพ้ไปอย่างเหลือเชื่อ ซิลบาสเตียนดูแค้นใจไม่น้อยทีเดียวเวลามีใครมาตอกย้ำถึงความพ่ายแพ้ครั้งนั้น ช่วยไม่ได้นะ การต่อสู้ต้องอาศัยสมองเข้าช่วยด้วย ไม่ใช่อาศัยแต่แรงกับเวทย์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสค่อยๆกรุยกรายเดินขึ้นเวทีอย่างสง่างาม โบกมือให้แฟนคลับ ที่มีแค่นายเบ๊หมูตอนกับเบลล่า และเพื่อนอีก2-3คน ขณะที่เสียงกรี๊ดเชียร์เจ้าชายซิลบาสเตียนดังกระหน่ำ นำโดยวีราเนส และสาวๆอีกเป็นโขยง สมุนนางทั้งนั้น  วีราเนส ตกลงหล่อนจะเอาพี่ชายซีริลหรือน้องชายซิลบาสเตียนกันแน่ เห็นเป็นผู้ชายหล่อ หล่อนเหมาหมด  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเริ่มต้นต่อสู้เริ่มอย่างดุเดือดทันทีแบบไม่ต้องมีวอร์มอัพเนื่องจากทั้งคู่พอรู้ฝีมือกันมาแล้ว เรนิสเปิดฉากด้วยการเสกลูกไฟหลายสิบลูกพุ่งใส่ ขณะที่ซิลบาสเตียนกระโดดหลบก่อนเสกดาบหลายสิบอันพุ่งใส่เรนิส เรนิสใช้เวทย์ลมพยุงตัวลอยขึ้นหลบดาบ ทันใดนั้นซิลบาสเตียนที่รอจังหวะเรนิสเผลอ เสกลูกไฟขนาดใหญ่ทุ่มใส่เรนิสถึง5ลูกต่อกัน เรนิสใช้เวทย์ลมพยุงตัวในการหลบและปัดลูกไฟออกจากตัว ดูเธอเสียเปรียบเล็กน้อย เรนิสเสกพายุหมุนขนาดเล็กพร้อมกับไฟที่หมุนรวมเกิดเป็นพายุไฟขนาดใหญ่พุ่งใส่ซิลบาสเตียนซึ่งกระโดดหลบเช่นกันก่อนที่จะใช้เวทย์น้ำต้านและเสกมีดเล็กใส่เธออีกหลายสิบเล่ม เธอใช้เวทย์ลมปัดบรรดาเหล่ามีดทั้งหลายออกก่อนใช้เวทย์ลมโจมตีกลับ ซิลบาสเตียนใช้เวทย์ไฟโต้ สลับกับเรนิสที่ใช้ไฟเช่นกัน ทั้งคู่ต่างหลบเวทย์ไฟและโจมตีกันด้วยเวทย์ไฟ บางครั้งหลบไม่ได้เวทย์ไฟติดตามเสื้อผ้าก็มีทำให้เสื้อผ้าของทั้งคู่มีรอยไหม้และเขม่าควันเป็นหย่อมๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนดูข้างเวทีและบนอัฒจันทร์ต่างเงียบกริบ สมกับเป็นการต่อสู้รอบชิงชนะเลิศจริงๆ เจ้าชายซีริลที่นั่งดูอยู่มองทั้งคู่ด้วยใบหน้านิ่งเฉยแต่สายตาครุ่นคิด ส่วนบรรดาอาจารย์เวทย์ทั้งหลายต่างเข้ามาดูพร้อมกับวิจารณ์การใช้เวทย์ของเด็กๆ ใช่ การต่อสู้ครั้งนี้ดุเดือดกว่าครั้งก่อน แถมยังดูดุเดือดกว่ารุ่นปี3-4เสียอีก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสร่ายเวทย์ดาบไฟแห่งสวรรค์ขึ้นมา ซิลบาสเตียนร่ายเวทย์แบบเดียวกันต้านไว้ นี่เธอเคยบอกแล้วใช่ไหมว่ามันละเมิดลิขสิทธิ์ อ้อ ลืมไป นายปีศาจจ่ายเงินซื้อลิขสิทธิ์ไปละ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสร่ายเวทย์ไฟรอบใหม่ หึ คราวนี้ นายปีศาจ นายลอกเลียนแบบไม่ได้แน่ เวทย์ที่ร่ายออกมาเป็นร่างของไฟที่ดูคล้ายเสือ มันพุ่งกระโดดใส่ซิลบาสเตียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขากระโดดหลบได้ แต่เวทย์ไฟนั้นดูจะตามติดเขา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เสียงวิจารณ์ดังกระหึ่ม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นั่นมันสัตว์เวทย์รึเปล่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เป็นไปไม่ได้ เรนิสยังอายุไม่ถึงเกณฑ์ที่จะสร้างสัตว์เวทย์ได้ ต้องอายุ16ปีขึ้นไป”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เป็นไปไม่ได้ที่เด็กปี1จะสร้างสัตว์เวทย์ เด็กปี3บางคนยังสร้างไม่ได้เลย และอายุเรนิสก็ถึง16ปีด้วย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มันไม่ใช่สัตว์เวทย์หรอก สัตว์เวทย์เป็นการใช้เวทย์สร้างร่างอีกร่างหนึ่งเหมือนเป็นสัตว์เลี้ยง ใช้โจมตีได้เหมือนแยกร่าง แต่จะทำได้เมื่ออายุเกิน16และพลังเวทย์ระดับกลางขึ้นไป สัตว์เวทย์จะมีพลังเวทย์ธาตุเดียวกับเจ้าของ เวทย์ที่เรนิสร่ายเป็นแค่เวทย์ไฟที่เลียนแบบรูปร่างสัตว์ใช้เพื่อโจมตีเท่านั้นเอง เป็นยังไงบ้าง ของใหม่ของเธอ เชอะ ถึงจะเลียนแบบไปเธอก็มีอะไรใหม่มาโชว์ได้ &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พวกชอบก๊อป คิดเหรอว่านายจะก๊อปไปได้ตลอด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรื่องสกิลนางร้ายนั่นพึ่งอัพ ยังไม่ชำนาญมาก แต่ที่แน่ๆการใช้เวทย์ต่อสู้ เธอชำนาญก็ละกัน ถ้านายปีศาจไม่ใช้ธาตุมืด เธอมีโอกาสชนะอยู่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนร่ายเวทย์น้ำมาสลายร่างไฟนั้น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสเสกเถาวัลย์ไม้มารัดซิลบาสเตียนไว้ แต่ถูกตัดออกด้วยมีดที่ซิลบาสเตียนเสกออกมา ก่อนที่เรนิสจะพุ่งตัวเข้าไปแล้วใช้หมัดชกใบหน้าสวยหวานของซิลบาสเตียน เอาให้เสียโฉมไปเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนไม่ได้ตั้งตัวก็ถูกชกไปซะแล้ว ปากเขาแตกมีเลือดซึมเล็กน้อย เขากระโดดเข้าไปเตะเรนิส เรนิสหลบ ซิลบาสเตียนใช้หมัดต่อยไปที่ท้องของเรนิส เรนิสโค้งตัวด้วยความเจ็บ ก่อนใช้หมัดชกแก้มของเขาแต่เขาหลบทัน ตามด้วยการพุ่งตัวเอาศีรษะโขกเขา ก่อนที่เขาจะล้มลงไป เธอกระโดดเข้าไปทับพร้อมจะปล่อยหมัด แต่เขาใช้ฝ่ามือตบอย่างแรงเข้าที่แก้มของเธอ การต่อสู้ด้วยเวทย์ที่ดุเดือดรุนแรงสิ้นสุดลงภายในเวลาแค่30นาที หลังจากนั้นเป็นการต่อสู้ด้วยกำลังร่างกายล้วนๆหรือเรียกว่าการตบดีกันก็ได้  ตอนนี้เรนิสและซิลบาสเตียนแลกหมัดกันอย่างถึงพริกถึงขิง ก่อนทั้งคู่จะกลิ้งทับกันไปมาผลัดกันอยู่บนอยู่ล่าง ทั้ง2ฝ่ายพยายามหาช่องว่างในการตบกะโหลกฝ่ายตรงข้ามอย่างเมามัน ตอนนี้ไม่เหมือนผู้ใช้เวทย์ อัศวิน ใดๆทั้งนั้น เหมือนเด็ก2คนแย่งของเล่นกันแล้วตบตีกันมากกว่า  “นี่นาย พอได้แล้ว ฉันเป็นผู้หญิงนะ ให้ฉันชนะไปเถอะน่า”  “จะบ้าหรอ ให้แพ้ผู้หญิง แล้วแม่บอกให้ฉันเอาที่1มา”  “รอบที่แล้วนายก็แพ้ฉันไม่ใช่หรอ ไอ้เจ้าชายบ้า เจ้าปีศาจ” เรนิสเริ่มหอบไปด่าไปหลังจากใช้แรงไปเยอะ  “เธอมันแมวบ้าชัดๆเลย” อีกฝ่ายก็หอบ เสื้อผ้าขาดเหมือนขอทานจากการต่อสู้  จนตอนนี้ทั้ง2ฝ่ายยังตะลุมบอนระยะใกล้ไม่มีใครยอมใคร  “ยังไงก็ไม่ได้ เพื่อเงิน100เหรียญทองของฉัน”  “ยายแมวบ้า เพื่อเงินแค่นี้นี่นะ โอ๊ย เธอกล้ากัดฉันหรอ” ซิลบาสเตียนโวยวายหลังจากที่แขนถูกเรนิสกัด ถ้าเขากัดตอบบ้างจะได้ไหมเนี่ย ตอนนี้เขากระชากผมยาวๆของเธอหลุดมากระจุกหนึ่งเรียบร้อยแล้ว  “นี่ ยายแมวบ้า ถ้าเธอยอมให้ฉันชนะ ฉันจะยกเงินรางวัลให้เธอก็ได้” ซิลบาสเตียนกระซิบเบาๆท่ามกลางเสียงหอบของทั้ง2 ฝ่าย  “แต่มันไม่ใช่แค่เงินนะ คะแนนกับหน้าตาอีกล่ะ” เรนิสกระซิบตอบโดยไม่ต้องคิด น้ำตาคลอหลังจากโดนดึงผมหลุด ตอนนี้เธอจับแขนซ้ายของซิลบาสเตียนได้แล้วพลิกตัวขึ้นนั่งคร่อมด้านบนแล้วกัดแขนเขาอีกที  “โอ๊ย ยายแมวบ้า ฉันจ่ายเพิ่มก็ได้”  “เอามา 200 เหรียญทอง” เรนิสปล่อยแขนของซิลบาสเตียน ซิลบาสเตียนเอาศีรษะโขกเธอ พร้อมกับเหวี่ยงเธอออกไปด้านข้าง  “ยายแมวบ้า จะมากไปรึเปล่า 120 ก็พอแล้ว” ตอนนี้ซิลบาสเตียนพลิกตัวขึ้นมาอยู่ด้านบนแล้วนั้งคร่อมทับเธอบ้าง เอิ่มทั้ง2คนไม่ได้รู้เลยว่าท่าต่อสู้ของพวกเขาดูวาบหวิวแค่ไหน  “ไม่ได้ 180ละกัน” เรนิสกัดเขาอีกที ตอนนี้แขนของซิลบาสเตียนมีรอยกัด3รอยแล้ว ขณะที่ผมของเธอหลุดร่วงเป็นกระจุกๆตามพื้น นี่หลังสู้เสร็จ หัวเธอจะล้านไหมเนี่ย  “ยายแมวบ้า 150 ขาดตัวแล้วก็หยุดกัดฉันได้แล้ว”  “ตกลง จ่ายภายในวันนี้ด้วยล่ะ”  “ได้”  หลังจากได้ยินคำว่าได้ เรนิสซึ่งอยู่ด้านบนแล้วกับกลิ้งตัวออกไปด้านข้าง แล้วกลิ้งอีก1 ตลบจนตกเวที ตอนนี้ทั้งเรนิสและซิลบาสเตียนไม่เหลือคราบท่านหญิงและเจ้าชายผู้สูงศักดิ์เลย ทั้งคู่เหมือนเหมือนขอทานหนีไฟไหม้ออกมา เรนิสเต็มไปด้วยรอยฟกช้ำ ผมยุ่งเหยิง มีผมร่วงตามพื้นเป็นกระจุก ทั้ง2ฝ่ายมีคราบเขม่าควันไฟตามใบหน้าและเสื้อผ้าที่ขาดๆ ซึ่งเป็นผลจากการต่อสู้ด้วยเวทย์ไฟและการตบตี ใบหน้าสวยๆของซิลบาสเตียนเต็มไปด้วยเขม่าดูมอมแมม มีแผลถลอก และมีเศษใบไม้ติดตามผมจากการถูกโจมตีด้วยเถาวัลย์เวทย์ของเรนิส หากพระราชินีมาเห็นคงรับไม่ได้ หรือไม่ก็อาจจะจำลูกชายสุดที่รักไม่ได้เลยด้วยซ้ำ  ทุกคนตกตะลึง การต่อสู้จบแบบนี้นะ เรนิสพลาดกลิ้งตกเวทีเอง ช่างเป็นการต่อสู้ที่ตื่นเต้น เร้าใจ และจบลงอย่างงงๆเสียจริง งานนี้มีคนที่ได้เงินจากการพนันมีสีหน้าดีใจกัน และคนที่เสียพนันต่างก็หดหู่ ใครจะคิดว่ามันจะจบแบบนี้  ใครได้ใครเสียไม่รู้ รู้แต่เรนิสได้ เห็นไหมว่าเงินซื้อได้ทุกอย่างแม้แต่ชัยชนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใช่ งานนี้เรนิสกำไร เงินรางวัลบวกกับค่าจ้างที่ซิลบาสเตียนต้องจ่ายเธอ150เหรียญทอง เงินรางวัลของอันดับ2อีก 20เหรียญทอง เป็น170เหรียญทอง คุ้มยิ่งกว่าได้รางวัลชนะเลิศอีก   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แล้วแถมที่เธอให้เธมม์ไปแอบลงพนันข้างซิลบาสเตียน 100 เหรียญทอง หึๆ ได้มาอีก 20 เหรียญทอง ความจริงเธอกะให้เขาชนะโดยเรียกเงินอยู่แล้วล่ะ นายปีศาจหรือจะสู้นางร้ายอันดับ1อย่างเธอ   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แน่นอน จุดประสงค์หลักของเธอคือ เงิน ไม่ใช่ชัยชนะ คนเราต้องรู้จักพลิกแพลงเพื่อไปให้ถึงจุดหมาย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จบการประลอง ... ต่างฝ่ายต่างได้สิ่งที่ตนเองต้องการ  &nbsp;  Writer’s note : เรนิสจ๊ะ อันนี้เค้าเรียกว่าล้มมวยนะ  &nbsp;  เป็นยังไงบ้างคะ เลิฟซีน เค้านัวเนียแล้วก็นัวเนียกัน แล้วก็ตบอย่างเดียว ไม่มีจูบ  &nbsp;  อ๊ะๆๆ ไม่ต้องปามานะคะ ก้อนอิฐเอย รองเท้าเอยวันนี้ขอตัวก่อนนะคะ ผู้ผลิตเกมเรียกพบด่วน ไม่รู้มีเรื่องอะไร ไม่ต้องตามหานะคะ หุหุ....บ๊ายบาย  

 </div> 
