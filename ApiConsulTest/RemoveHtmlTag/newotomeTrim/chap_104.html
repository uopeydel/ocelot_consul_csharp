 <div style="word-wrap: normal;width:90%;">
			
				
    &nbsp;  Writer’s note : เนื่องจากผู้ผลิตเกมมีใบสั่งมาให้ช่วย promote พระเอกลูกรัก ตอนนี้คงยังเป็นตอนของซีริลต่อไป ..เฮ้อ ขอถอนหายใจ2ที ดูจะลุ้นไม่ขึ้น..  &nbsp;  &nbsp;  เสียงเพลงอ่อนหวานในงานเต้นรำยังดำนินต่อไป ตอนนี้รุ่นพี่ปีที่4 เริ่มออกมาเต้นรำกันบ้างแล้ว  &nbsp;  เธมม์เดินเข้ามาสมทบ เขาดูไม่สนใจเรื่องผู้หญิง แต่สนใจเรื่องอาหารมากกว่า แม้แต่คู่ควงงานเต้นรำก็ยังไม่มี ซีริลปล่อยมือที่จับพัดและมือของเรนิสลงเมื่อเธมม์เดินเข้ามาใกล้  ขัดจังหวะจริงๆ  “ขนมตรงด้านนั้นอร่อยมากเรนิส น่าจะบอกแม่ครัวที่บ้านหัดทำไว้บ้าง”  นายนั่นเดินมาขัดจังหวะเขาเพราะเรื่องขนมเนี่ยนะ...   &nbsp;  เบลล่ากับคู่ควงประธานนักเรียนออกไปเต้นรำได้สักพักแล้ว ส่วนนายเธมม์ก็หายไปสนใจอยู่กับซุ้มอาหาร อันที่จริงต้องเรียกว่าจมอยู่กับซุ้มอาหารจะดีกว่า  เขายืนอยู่กับเรนิสแค่2คน  เขาควรจะคุยเรื่องอะไรกับเธอดี อันที่จริงเขามีคำถามมากมายที่เขาอยากจะถาม  ซิลบาสเตียนไปทำอะไรที่แคว้นเทรลิส ?  น้องชายลูกแหง่ของเขามีความสัมพันธ์อย่างไรกับคู่หมั้นของเขา?  ความสนิทสนมที่เห็นนั้นคืออะไร?  เวทย์ดาบไฟที่ซิลบาสเตียนใช้ เรนิสเป็นคนสอนใช่ไหม?  และตอนงานประลอง เรนิสยอมให้ซิลบาสเตียนชนะใช่ไหม และเพราะอะไร?  แต่สุดท้าย คำถามมากมายที่วนเวียนอยู่ในหัวเขากลับไม่มีคำถามไหนหลุดปากออกไป เขากลัวว่ามันจะทำให้บรรยากาศอึดอัด........หรือไม่&nbsp;   หรือไม่...เขาอาจจะกลัวคำตอบที่จะได้กลับมาก็ได้  &nbsp;  “เรนิส เรื่องเรียนเป็นอย่างไรบ้าง” เขากลับเลือกถามคำถามทั่วไปแทน  “ก็เรื่อยๆค่ะ” คำตอบของเรนิสตอบกลับมาแบบสั้นๆ สายตาเธอเหมือนจะมองอะไรสักอย่างอยู่  เขามองตามสายตาเธอไป ก่อนที่จะถอนหายใจเบาๆ  แวนกับวีราเนสกำลังเดินมา  ละครอีกฉากกำลังจะเริ่มอีกแล้ว...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  แวนและวีราเนสเดินเข้ามาทักทาย วีราเนสดูอารมณ์ไม่ดีนัก แน่นอน คู่หมั้นของเธอน้องชายลูกแหง่ของเขาไม่รักษามารยาทกับเธอเลย  “เรนิส” วีราเนสทักทายอย่างไม่เป็นมิตรนัก “ไม่ได้เจอกันนานนะ”  “วีราเนส” เรนิสทักทายกลับ เธอเริ่มกางพัดสีขาวเรียบๆเล่มเดิมอีกแล้ว ก่อนเชิดหน้าขึ้นเหมือนตอนที่คุยกับมิแรนด้า “อันที่จริงเราก็เจอกันทุกวันที่มีเรียนคาบเช้านั่นแหละนะ ยกเว้นแต่ว่าเธอจะไม่สนใจมองฉัน”  “เธอไม่น่าสนใจริงๆนั่นแหละ” วีราเนสสวนกลับด้วยการตวัดเสียง  “ฉันก็ว่าอย่างงั้นแหละนะ ดูเธอมีอย่างอื่นที่สนใจมากกว่า” เรนิสสวนกลับอย่างเย็นชา ก่อนปรายตามองวีราเนสจากศีรษะจรดเท้า จากเท้าขึ้นมาศีรษะอีกที   อืม...น่าสนใจมาก เขาพึ่งเคยเห็นเรนิสในรูปแบบนี้ “อันที่จริงอีกนั่นแหละ ถ้าเธอเอาเวลาที่จะดูสิ่งที่น่าสนใจมากกว่าไปสนใจการเรียนในคาบนั้นๆแทน คะแนนคงจะกระเตื้องกว่านี้ ฉันปรารถนาดีหรอกนะ” เรนิสพูดจบก็ส่งรอยยิ้มร้ายกลับไปโดยปราศจากแววตาของความปรารถนาดีอย่างที่อ้าง  “ซีริล ดูเรนิสสิคะ พูดจาร้ายกาจ” วีราเนสหันมาฟ้อง  “ฉันบอกแล้วไงว่าปรารถนาดี” เรนิสแย้งบ้าง พัดสีขาวเธอโบกเบาๆ “รุ่นพี่ซีริลว่ายังไงคะ” เธอหันมาหรี่ตามองเขาอย่างกดดัน  &nbsp;  รู้สึกว่าเขาจะโดนดึงเข้ามาในศึกของพวกสาวๆเสียแล้ว  &nbsp;  เขาหัวเราะเบาๆก่อนหันเหความสนใจ “ชุดของวีราเนสสวยทีเดียว” วันนี้เธอใส่ชุดสีน้ำตาลแดง คล้ายกับวันนั้นที่เขาเจอเธอในช่วงฤดูร้อน แต่ดูหรูหรากว่าเพราะเป็นชุดออกงาน เธอสวมสร้อยคอเพชรระย้าและต่างหูเพชร   “แน่นอนค่ะ” วีราเนสยิ้มรับ เขานึกในใจ น่าขำ .. ผู้หญิงคนนี้ไม่เคยรู้จักเลยใช่ไหม คำว่าถ่อมตัว  เรนิสเหลือบมองเขาเล็กน้อยก่อนหันกลับไป สายตาของเขาดีพอที่จะเห็นตาเธอกลอกขึ้นบนชั่วขณะก่อนที่จะกลับมาเป็นปกติอย่างรวดเร็ว  &nbsp;  เขาเหลือบเห็นเจนนี่มากับมิคาเอล ฝ่ายหญิงสวมชุดสีขาวเรียบง่ายยาวคลุมข้อเท้า มีลูกไม้สีขาวประดับตามชายกระโปรง &nbsp;ผมปล่อยมีเปียเล็กๆคาดศีรษะประดับดอกไม้สีขาวเล็กๆธรรมดา4-5ดอก ไม่มีเครื่องประดับใดๆ ฝ่ายชายดูหล่อจนหลายคนเหลือบมอง มิน่าล่ะ เจนนี่ถึงได้ปฏิเสธแวน  &nbsp;  เหมือนกับทุกคนที่ยืนอยู่ในกลุ่มก็สังเกตเห็นเช่นกัน  แวนดูมีสีหน้าสลดไป ก็ไม่แปลก เด็กสาวสวยที่เขาหมายปองกลับเลือกมางานกับคนอื่น คนที่ฐานะทางสังคมไม่สามารถเทียบเท่าแวนแม้แต่น้อย  แต่ถึงแม้มิคาเอลจะเป็นเด็กกำพร้า แต่มีเวทย์ธาตุที่หายาก แถมตอนนี้พลังเวทย์สูงที่สุดในบรรดาชั้นปีที่2 เผลอๆอาจจะสูงกว่าชั้นปีที่4 บางคนด้วยซ้ำ หากพูดถึงในแง่หน้าตาและความสามารถแล้วดูจะเหนือกว่าแวนพอควร ตัวเลือกของเจนนี่นับว่าไม่ธรรมดา  เขาสังเกตผู้หญิงคนนี้หลายที เธอมีอะไรไม่ธรรมดาหลายอย่าง น่าสนใจไม่น้อย  สายตาที่ดูรู้ทันคน บางครั้งมีแววติดจะรำคาญคนรอบข้าง แต่สีหน้าไม่เคยแสดงออก  ใช่ เธอเล่นละครเก่ง  &nbsp;  เธอเป็นเป้าหมายของการกลั่นแกล้ง ไม่ว่าจะเพราะหน้าตาที่สะสวย ฐานะทางสังคมที่เป็นสามัญชน เพราะมีธาตุหายาก หรือเป็นเพราะผู้ชายหลายคนชื่นชอบเธอ ไม่ว่าจะเป็นแวน หรือ มิคาเอล แน่นอนเธอเป็นคนสู้คนและจะตอบโต้ การตอบโต้บางครั้งซึ่งหน้า แต่บางครั้งก็ไม่ตอบโต้ซึ่งหน้า แต่รอโอกาสเพื่อเอาคืน ทำไมเขาจะไม่รู้ล่ะ เหตุการณ์นัดพบสาวๆซ้อนถล่มห้องพักแวนจนพังราบ เหตุการณ์งานแสดงละครที่เละเทะไม่มีชิ้นดีท่ามกลางสายตานักเรียนทั้งโรงเรียนและแขกกิตติมศักดิ์  ถ้าไม่ใช่ผลงานของเจนนี่แล้วจะเป็นใครไปได้  &nbsp;  เรนิสดูจับจ้องไปที่เจนนี่และมิคาเอลอย่างไม่คลาดสายตา เธอพึมพำเบาๆ แต่เป็นเพราะเขายืนอยู่ใกล้พอจะได้ยิน “ในที่สุดนางเอกก็เลือกรูทมิคาเอล” ก่อนที่เธอจะถอนใจราวกลับยกเรื่องทุกข์ใจออกไปจากอกได้หมด  หมายความว่ายังไง ใครคือนางเอก หมายถึงเจนนี่อย่างนั้นหรือ เรื่องนี้เกี่ยวข้องอะไรกับเรนิส? ทำไมเธอจะต้องโล่งอกที่เจนนี่คิดจะคบกับมิคาเอล แล้วคำว่า “เลือกรูท” แปลว่าอะไร?  เหมือนกับทั้ง 2 คนที่เป็นเป้าสายตาจะรู้ตัว  มิคาเอลยิ้มทักกลุ่มของพวกเขา เจนนี่เหมือนกระซิบอะไรสักอย่างก่อนหันมายิ้มให้พวกเขาแล้วพากันเดินหลบไปทางอื่น  &nbsp;  แวนส่งสายตาอาลัยอาวรณ์ตามเจนนี่ไป  แต่เหมือนฝ่ายหญิงไม่ได้สนใจแต่อย่างใด  ไม่น่าเชื่อ แวนจะมีวันนี้เช่นกัน วันที่ถูกเมิน....  &nbsp;  “เชอะ ผู้หญิงไร้สกุล จ้องหาแต่ผู้ชายดีๆ” เสียงวีราเนสทำลายความเงียบขึ้น “เห็นไหมคะ พอพี่ชายไม่สนใจ นังนั่นก็หันหัวไปหาผู้ชายอื่น”  แวนเงียบ แววตาของเขาดูเศร้าอย่างบอกไม่ถูก   แต่เหมือนวีราเนสยังคงไม่เข้าใจ  &nbsp;“รุ่นพี่มิคาเอลช่างไม่มีตาเอาเสียเลย เสียดายหน้าตาดีมีความสามารถซะเปล่าไปคว้าแม่นั่นมาได้ แต่ช่างเหอะ อันที่จริงก็เหมาะสมกันดี สามัญชนเหมือนกัน”  “วีราเนส พี่ไปเอาอะไรมาให้ดื่มนะ” แวนตัดบทก่อนเดินปลีกตัวออกไปเงียบๆ  &nbsp;  “ฉันจะไปคุยกับรุ่นพี่ดิอานส์สักครู่ เดี๋ยวจะกลับมา” เหมือนเรนิสรู้สึกว่าบรรยากาศไม่ค่อยดี เธอหาเรื่องปลีกตัวเช่นกัน ก่อนที่จะเดินจากไป  &nbsp;  “ซีริล ตอนนี้กำลังจะเข้าฤดูหนาวแล้ว” วีราเนสพูดขึ้น  “เธอไม่ได้สวยตามฤดูกาลสักหน่อย” เขาหยอก “ยังไงเธอก็สวยตลอดนั่นแหละ”   สีหน้าของวีราเนสดูแช่มชื่นขึ้นทันตา  แวนเดินกลับมาจากการหาเครื่องดื่มมาให้น้องสาว แกรนด์เลดี้จูดิธเดินตามมาด้วย ตอนนี้วีราเนสเหมือนมีงานใหม่ให้ทำแล้ว ภารกิจการกำจัดผู้เข้าชิงตำแหน่งพี่สะใภ้   เขาปลีกตัวเดินออกมา ก่อนที่เขาเดินไปทางที่เรนิสยืนอยู่  เรนิสยืนอยู่กับดิอานส์ซึ่งน่าจะมากับดยุกแห่งวินส์ตัน พี่ชายของเฌอร์ ทั้งคู่ขอตัวออกไปเต้นรำ  &nbsp;  &nbsp;  “รุ่นพี่ซีริล จะเต้นรำรึยังคะ” เรนิสหันมาถามเขายิ้มๆ  “ทำไมล่ะ งานยังพึ่งเริ่มไม่นานนี่เอง” เขาถามกลับยิ้มๆ  “เราจะได้กลับกันเร็วหน่อยไงคะ” แปลว่าอย่างไร ไม่อยากใช้เวลากับเขานานๆอย่างนั้นหรือ  เขายิ้มตอบกลับไปอย่างอ่อนโยน “จะรีบทำไมล่ะเรนิส เรายังมีเวลาอยู่ด้วยกันอีกนาน งานยังแค่เริ่มต้นนี่เอง” แน่นอน คำว่าอีกนานไม่ได้หมายถึงงานเต้นรำ  เรนิสเหมือนเปลือกตากระตุกนิดๆ ก่อนที่เธอจะปรับสีหน้า เธอเชิดหน้าขึ้นแล้วส่งยิ้มร้ายๆหรี่ตากลับมา “ฉันกลัวว่าจะกลับดึก พรุ่งนี้ต้องเดินทางกลับแต่เช้า”   เธอหยิบพัดขึ้นมากางออก สะบัดเล็กน้อย นี่คือเอามาจากคาบเรียนการปรับบุคลิกภาพใช่ไหม เขาชักสงสัยครูสอนบุคลิกภาพคนไหนสอนให้เธอ ท่วงท่าราวกับนางละครตัวร้ายไม่มีผิด   เรนิสน่าจะเปลี่ยนครูได้ละ นอกจากท่วงท่าเหมือนดาราละครมากเกินไป พัดที่ครูน่าจะเลือกให้ก็ดูเรียบราคาถูกเกินไป ไม่มีความหรูหราพอกับฐานะเธอเลย  หลังจากโบกพัดสักหน่อยแล้ว เธอใช้พัดบังริมฝีปากล่าง หรี่ตามองเขาด้วยสายตาเหมือนประเมิน ก่อนจะพูดด้วยน้ำเสียงเย็นชา“รุ่นพี่ซีริลเองคงไม่ต้องกังวลกับการเดินทางมากเพราะบ้านอยู่ใกล้ๆใช่ไหมคะ แต่รุ่นพี่ควรจะเห็นใจคนที่ต้องเดินทางไกลๆด้วย คนเราต้องมีความเห็นใจผู้อื่นจึงจะเรียกว่าประเสริฐ”  เรนิส ... รู้จักประชดเหน็บแนมด้วย น่าสนใจจริงๆ  เขาหัวเราะเบาๆ ใบหน้าหล่อเหลาของเขาร่วมกับสายตาระยิบระยับทำให้ห้องโถงแห่งนี้ดูสว่างไสวขึ้นมา  เขาโอบเอวเธอก่อนพาเธอออกไปเต้นรำ รู้สึกได้ว่าเธอตัวเกร็งแข็งไปชั่วขณะก่อนที่จะปล่อยตัวตามเขาไป  พวกเขามาอยู่กลางฟลอร์ท่ามกลางสายตาจับจ้องของคนอื่นหลายคู่ และพวกเขาเริ่มเต้นรำกัน  “ถ้าเธอกลัวว่าเดินทางไกลๆจะเหนื่อย ช่วงปิดเทอมมาอยู่ที่พระราชวังไหม” เขากระซิบเบาๆ  เรนิสเบิกตาโต “จะได้อย่างไรคะ”  “ได้สิ” เขาพูดอย่างนิ่มนวล เสียงเขาเบาลงให้พอได้ยินกัน2คน “ยังไงมันก็จะเป็นบ้านของเธออยู่แล้วนี่ ว่าที่เจ้าหญิงพระชายา”  รอยยิ้มของเธอดูแข็งค้างไป สเต็ปการเต้นของเธอพลาดเหมือนเธอจะเหยียบเท้าเขาด้วย สีหน้าเธอขาวซีดก่อนแดงก่ำ   เขาหยุดเต้นรำ เพลงยังดำเนินต่อไปพร้อมกับคู่เต้นรำคู่อื่นๆ มีเพียงเขาและเรนิสหยุดที่กลางฟลอร์  เขายื่นมือข้างขวามาลูบแก้มซ้ายของเธอเบาๆ และแตะปลายจมูกของเขาที่หน้าผากของเธอ  “เด็กน้อย ถ้าเหนื่อยก็กลับกันเถอะ เดี๋ยวฉันเดินไปส่ง”  เรนิสตัวแข็งเกร็งราวกับถูกสาปให้เป็นหิน เขาหัวเราะเบาๆ ที่เขาจะจูงมือเธอเดินออกไป  ....แม่เด็กน้อย เธอยังต้องฝึกอีกเยอะ....  &nbsp;  &nbsp;  Writer’s note : &nbsp;.......อันนี้เรียกว่า สกิลพระเอก.....เฮ้อ .......ขอฟินนนน์นิ๊ดนึงนะ ใครไม่ฟินน์ข้ามไปได้เลย 55  ใครอย่าเอาอะไรปาหัวเค้านะ เค้ามีพร้อมหมวกกันน็อค เสื้อกันกระสุน  &nbsp;  สกิลนางร้ายชั้นสูง นอกจากจะใช้กับปีศาจไม่ได้แล้ว ยังไม่ได้ผลกับเจ้าชายพระเอกหมายเลข1อีกด้วย จดไว้นะเรนิส อีกอย่าง สถานการณ์แบบนี้ไม่ได้เหมาะกับการใช้สกิลนี้เลย รั่ว..  สกิลนางร้าย ใช้ได้แต่เฉพาะนางร้ายด้วยกันเอง บรรดาพระเอกเขาไม่สะกิดหรอก ระวังเค้าตอบกลับด้วยสกิลพระเอกแล้วคุณจะ..... จังงังไป  มา เรามาตอบคำถามของซีริลกัน  &nbsp;  ซิลบาสเตียนไปทำอะไรที่แคว้นเทรลิส ?  ตอบ หนีคู่หมั้น  &nbsp;  น้องชายลูกแหง่ของเขามีความสัมพันธ์อย่างไรกับคู่หมั้นของเขา?  ตอบ คู่ปรับข้ามภพข้ามชาติ ฆ่ากันตายมาแล้ว  &nbsp;  ความสนิทสนมที่เห็นนั้นคืออะไร?  ตอบ เหมือนข้อด้านบน คู่ปรับเก่า และคู่ซ้อมมือชาติใหม่  &nbsp;  เวทย์ดาบไฟที่ซิลบาสเตียนใช้ เรนิสเป็นคนสอนใช่ไหม?  ตอบ ไม่ใช่ แค่ของก๊อปที่จ่ายค่าลิขสิทธิ์แล้ว  &nbsp;  และตอนงานประลอง เรนิสยอมให้ซิลบาสเตียนชนะใช่ไหม และเพราะอะไร?  ตอบ ใช่ เพราะเงินน่ะสิ ถามได้  &nbsp;  ปล. เรือคู่แข่งคะ กรุณาอยู่ในความสงบด้วยนะคะ กัปตันเรือซีริลลาออกไปคนที่3แล้วค่ะ..เฮ้อ  ขอบคุณสำหรับ comment ค่ะ เม้นท์กันมาได้ฮามาก นั่งอ่านแล้วขำมากค่ะ 555  ชอบแนวคิดการจัดการซีริล &amp; ship ของแต่ละคน เริ่ดอ่ะ 555  ไม่แน่ใจว่าเจ้าชายจะยังมีชีวิตจนจบเรื่องรึเปล่า ต้องแจ้งผู้ผลิตเกมสั่งซื้อเสื้อกันกระสุนให้ซีริล ละ  &nbsp;  

 </div> 
