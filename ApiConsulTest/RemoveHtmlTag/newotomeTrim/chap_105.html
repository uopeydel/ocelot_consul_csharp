 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังงานเต้นรำประจำปีจบไป นักเรียนต่างก็แยกย้ายกันกลับบ้าน เรนิสรู้สึกว่าซีริลมีบรรยากาศรอบตัวและคำพูดแปลกๆ แต่ช่างเหอะ เธอมีเรื่องที่เธอสนใจมากกว่า ในงานเต้นรำ เจนนี่ไปกับมิคาเอล คาดว่าเจนนี่น่าจะเข้ารูทของมิคาเอลไปแล้ว หลังจากเรนิสเปิดสมุดโน๊ตลับของเธอทบทวนความจำ   สมุดบันทึกของเธอตอนนี้มีรอยขีดฆ่าและแก้ไขเต็มไปหมด   พล็อตมันเปลี่ยนจนมึนจับทางไม่ถูกแล้ว รูทมิคาเอลนี่จบยังไงนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สรุปใจความว่าเธอจะโดนเปิดโปงความผิดถ้าเธอเล่นงานเจนนี่ด้วยความอิจฉา แต่หากเจนนี่ยังคงรูทนี้ต่อไปโดยที่เธอไม่เข้าไปยุ่งกับเจนนี่ เธอจะรอด ใช่แล้วเธอจะรอด ปล่อยให้เป็นงานของนางร้ายประจำรูทอย่างลิซก็แล้วกัน ส่วนนางร้ายเบอร์3 เจ้าหญิงน้องสาวของอองตัวร์ไม่ได้โผล่ตามพี่ชายมา งานนี้เจนนี่คงจะสบายหน่อย สู้กับลิซแค่คนเดียว หากเป็นไปตามพล็อตเกม เจนนี่ผ่านด่านลิซไปได้ ลิซจะถูกไล่ออกจากโรงเรียน และถ้าเจ้าหญิงแสบนั่นไม่มา และเรนิสไม่ลงมาแจม เจนนี่จะไร้อุปสรรคไปจนจบโรงเรียน   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จดลงไปเพิ่ม à แผนการดำเนินชีวิตเทอมถัดไป หลบเลี่ยงเจนนี่และมิคาเอล ****  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ยังไงถ้าเจนนี่เลือกรูทนี้ก็ดีกว่าเลือกอองตัวร์มากนัก เพราะรูทอองตัวร์ good end คืออองตัวร์เป็นพระราชาและยกทัพมาเหยียบอาณาจักรฟานส์ แน่นอนผ่านแคว้นเทรลิส ถ้า bad end ก็แย่เหมือนกัน เจ้าชายตาย เกิดสงครามอยู่ดี แคว้นเทรลิสขึ้นชื่อว่ามีกองกำลังทหารไม่มาก เพียงแต่ร่ำรวย หากมีสงครามต้องจ้างทหารและอัศวินรับจ้างเข้ามารบ ผลที่ได้ หากแคว้นเทรลิซชนะก็คือเสียเงินเยอะ หากแพ้ก็นั่นแหละถูกยึด ซึ่งเรนิสยังมีแผนสำรอง ลงเรือสู่อาณาจักรโพ้นทะเลไง แต่ถ้าเป็นไปได้ เธอก็ไม่อยากเอาเงินมาใช้โดยไม่จำเป็นหรอกนะ เสียดายเงิน..  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่วงปิดเทอม เบลล่าเดินทางมาหาเรนิสในช่วงปิดเทอมเพื่อเยี่ยมเยียนและไปเที่ยว พร้อมกับแกรนด์เลดี้ดิอานส์ที่จะมาเที่ยวที่เดอะพาราไดซ์เช่นกัน เรนิสจึงมีหน้าที่นำเที่ยว ส่วนเธมม์น่ะหรือ ต้องอยู่เฝ้าคฤหาสถ์เพื่อเรียนพิเศษเสริมเนื่องจากผลการเรียนผ่านเกณฑ์ไม่มาก ท่านหญิงดิอานส์อายุ17ย่าง18แล้ว กำลังจะขึ้นชั้นปีที่4 ซึ่งเป็นปีสุดท้าย ดูสวยเปล่งปลั่งตามวัย มีส่วนเว้าส่วนโค้งชัดเจน การพูดจาดูมีจริตมากขึ้น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เบลล่ากระซิบบอกเรนิสว่า ท่านหญิงดิอานส์กำลังมีความรัก และคนผู้นั้นก็คือ ท่านดยุกแห่งวินส์ตันที่พึ่งรับตำแหน่งหลังบิดาเสียชีวิตในเหตุการณ์กบฏ เพื่อนร่วมชั้นเรียน พี่ชายของเฌอร์ หากเป็นเมื่อก่อนทั้งคู่ต่างก็ดูเหมาะสมกันดีถึงแม้แคว้นทั้ง2ห่างกันมากคือฝั่งตะวันตกและตะวันออก แต่ตอนนี้แคว้นวินส์ตันอยู่ในสภาพย่ำแย่ ดยุกเองไม่มีอำนาจ ต้องอยู่ภายใต้ผู้ปกครองที่พระราชาตั้งจนกว่าจะอายุ20 ฐานะการเงินล้มละลาย หนี้สินมากมาย เบลล่ายังเล่าอย่างออกรสชาติว่า ท่านดยุกแห่งลูฟฟ์บิดาของท่านหญิงดิอานส์ไม่เห็นด้วยแม้แต่น้อย หากการแต่งงานครั้งนี้เกิดขึ้น ของหมั้นจากฝ่ายชายไม่น่าจะจัดได้เต็มที่เนื่องจากฐานะล้มละลายของตระกูล และสินสมรสจากฝ่ายหญิง แน่นอนต้องถูกใช้เพื่อใช้หนี้และกอบกู้แคว้น   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ว่าไปก็น่าสงสารท่านดยุกแห่งลูฟฟ์เหมือนกัน ตอนแกรนด์เลดี้คนโตแต่งงานก็แต่งกับบุตรขุนนางผู้น้อย พอแกรนด์เลดี้คนเล็กจะมีคู่รักเป็นชนชั้นสูง ก็เป็นดยุกที่ล้มละลาย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสพยักหน้าอย่างเห็นด้วยที่สุด เรื่องเงิน ช่างเป็นเรื่องใหญ่จริงๆ..  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรนิสรู้ไหม ตอนแรกท่านหญิงดิอานส์อยากไปเที่ยวที่แคว้นวินส์ตัน ท่านดยุกเครียดจนผมร่วงหัวเกือบล้าน ต้องสั่งซื้อยาปลูกผมเพิ่ม” อืม ตอนนี้เรนิสไม่มีเวลาทำยาปลูกผม โชคดีท่านอาจารย์ชาลีที่ตอนนี้เลิกสอนเวทย์และการปรุงยา หันไปทำยาปลูกผมอย่างเดียว พัฒนาสูตรอีกมากมาย ทำยาปลูกผมออกมาเยอะจนใช้ไม่ทัน เธอจึงขอซื้อนำมาขายต่อ อ้า มิน่าล่ะสัปดาห์ที่ผ่านมา ยอดสั่งซื้อยาถึงได้เพิ่มขึ้นมาก ดีเครียดมากๆ ของจะได้ขายดี  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ท่านดยุกเลยให้ท่านหญิงดิอานส์มาเที่ยวกับพวกเราแทน?”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ใช่ ท่านดยุกน่ะคิดว่าการอยู่กับเด็กผู้หญิงด้วยกันปลอดภัยกว่า” เบลล่าหัวเราะคิกคัก “คงมีเหตุการณ์ครั้งท่านหญิงเดลีน่าทำให้ท่านดยุกระแวง”   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทั้งหมดเดินทางไปยังแฟร์รี่วิจเลจก่อนจะไปโรงแรมริมทะเล เดอะพาราไดซ์ การท่องเที่ยวครั้งนี้สนุกสนานมาก เรนิสทอดลองวาดรูปทะเลด้วยเวทย์ให้สร้างภาพวาดเป็นภาพมายาได้ก่อนมอบภาพเป็นของขวัญให้ดิอานส์และเบลล่าคนละภาพ ที่เหลืออีกภาพ เธอคิดว่าจะเอาไปขาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากทั้งหมดเดินทางกลับในรถม้าคันเดียวกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรนิส เกือบลืมเล่าให้เธอฟัง ปีหน้านี้ เจ้าหญิงแห่งอีสเทร่าจะย้ายมาเรียนที่โรงเรียนเรา”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “หา” เรนิสตกใจ นางร้ายหมายเลข3จากรูทของพระเอกหมายเลข6 นายกระจอก เจ้าชายอองตัวร์ แล้วยังร่วมแสดงในรูทของมิคาเอลด้วย “แล้วพี่ชายเธอมาด้วยรึเปล่า” อย่าบอกนะว่าการลงทุนของเธอสูญเปล่า เจ้าชายพระเอกเบอร์6จะย้ายมาเรียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่นะ เจ้าชายรัชทายาทได้ยินว่าเรียนที่อีสเทร่าได้ดี แต่เจ้าหญิงมีปัญหาบ้าง” คราวนี้ดิอานส์ตอบบ้าง “เจ้าชายรัชทายาทเสด็จมาแคว้นลูฟฟ์แทบทุกปิดเทอม แต่เจ้าหญิงองค์เล็กไม่เคยเห็นนะ แต่ได้ยินว่าจะย้ายเพราะทางแคว้นอีสเทร่าแจ้งว่าขบวนเสด็จจะขอใช้เส้นทางผ่านแคว้นลูฟฟ์”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใช่สิ เซ็ง ปิดเทอมที่แล้วบุกมาถึงถิ่นเธอ ไม่รู้รอบนี้จะโผล่มาอีกรึเปล่า นี่เธอยังไม่ได้คิดวิธีแก้รูทหายนะหมายเลข6เลย หวังแต่เจนนี่จะลงรูทมิคาเอลซะ หรือเป็นเพราะเจนนี่ลงรูทมิคาเอล นางร้ายเบอร์3จึงต้องออกโรง ผู้ผลิตเกมบ้าบอ ช่างหาเรื่องไม่หยุดไม่หย่อน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ราชวงศ์อีสเทร่า มีเจ้าชาย1พระองค์ เจ้าหญิง2พระองค์ องค์โตนั้นอายุ20กว่าแล้ว และองค์เล็กคือนางร้ายหมายเลข 3 นี่แหละ   หากเจนนี่คือความมหัศจรรย์ 1ในล้าน เจ้าหญิงแห่งอีสเทร่าพระองค์นี้ก็เป็นความมหัศจรรย์ระดับเดียวกับเจนนี่ พระราชาและราชินีแห่งอีสเทร่าต่างมีพลังเวทย์พระองค์ละ3 ธาตุ เจ้าหญิงองค์โตมีพลังเวทย์3ธาตุเช่นกันและเจ้าชายรัชทายาททรงมีถึง4ธาตุ แต่สงสัยว่าพี่ทั้ง2คงเอาไปหมด เจ้าหญิงองค์เล็กเมื่อวัดพลังตอนอายุ8ปี กลับไม่มีพลังเลยแม้แต่ธาตุเดียว พระราชาทรงตกพระทัยมาก เหตุการณ์นี้ ทรงพาเจ้าหญิงน้อยวัดพลังอีกถึง5วิหารซึ่งผลที่ได้ก็เหมือนเดิม ก่อนที่พระราชาละราชินีจะยอมรับความจริงอย่างช้ำพระทัยที่สุด โชคดีของพระราชินีที่เจ้าหญิงใบหน้าคล้ายพระบิดามาก ไม่เช่นนั้นคงมีการกล่าวหาว่าราชินีคบชู้ เพราะไม่เคยเกิดขึ้นเลยในกรณีที่ทั้งบิดาและมารดามีพลังธาตุถึง3ธาตุทั้งคู่ ลูกไม่มีแม้แต่ธาตุเดียว เรนิสคิดเล่นๆ ถ้าเกิดที่ใกล้ๆกัน มีความเป็นไปได้สูงที่จะเกิดการสลับตัวเด็กในราชวงค์อีสเทร่ากับสามัญชนอย่างครอบครัวของเจนนี่ นั่นจะลงตัวมาก เหมือนิยายน้ำเน่าสลับตัวเด็กแต่เกิด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่เจ้าหญิงตัวร้ายนี่ติดพี่ชายราวกับกาวตราช้าง เป็นไปได้อย่างไรที่พี่ชายไม่มาแต่น้องมา ตามเรื่องที่นางย้ายมาตอนปี3เพราะทนคิดถึงพี่ชายไม่ไหว แต่นี่ย้ายมาก่อนกำหนด? ตอนนั้นที่ย้ายได้เพราะลิซโดนไล่ออกจากโรงเรียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วทำไมถึงจะย้ายล่ะ ชั้นเรียนของพวกเราก็เต็มแล้วนี่” เรนิสหันไปถามเบลล่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ได้ยินว่า เจ้าหญิงเกเรมากจนทางโรงเรียนจีเซลล์ยื่นคำขาดให้พระราชาย้ายโรงเรียน แต่ไปทำอะไรมา ทางโรงเรียนและราชวงค์ปิดข่าวกลัวว่าจะไม่มีโรงเรียนไหนรับ ถึงต้องย้ายมาไกลขนาดนี้ไงล่ะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ใช่ ได้ยินว่าแม้แต่โรงเรียนรองๆในแคว้นอีสเทร่าก็ไม่มีโรงเรียนไหนยอมรับเจ้าหญิง” ดิอานส์เสริม   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “...” แต่ในความทรงจำของเรนิส เจ้าหญิงน้อยขี้อิจฉา หวงพี่ชาย ตามอาละวาดตบดีนางเอก ยกพวกรุมตบอะไรแบบนี้ ร้ายแรงขนาดไม่มีโรงเรียนไหนรับเลยหรอ หรือเจ้าชายอองตัวร์นั่นมีคนรักที่โรงเรียน ถ้าจริงก็ดี ตัดปัญหาได้อีกอย่าง แต่ว่าถ้ามีคนรักทำไมมาเที่ยวกับเจนนี่ได้   ต้องเป็นเพราะว่านางเอกเข้ารูทมิคาเอลแน่ๆ นางร้ายหมายเลข3เลยต้องมาแจม นี่ผู้ผลิตเกมชักจะมากเกินไปแล้ว ช่างหาแต่เรื่องวุ่นวาย ช่างเหอะ ถ้าเข้ารูทนั้นเธอหลบๆคู่พระนางนี่ซะก็ไม่เกี่ยวกับเธอแล้ว ปล่อยให้ลิซกับนางร้ายหมายเลข3ลงสนามกันไปละกัน เธอขอมุงดูเรื่องสนุกๆอยู่นอกวง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “งานนี้พระราชาแห่งอีสเทร่าทรงลงทุนมากเลยนะ ถึงกับให้บารอนทูนาสเต้ที่จะย้ายไปเป็นทูตที่นู่น พาครอบครัวไปอยู่ด้วยพร้อมออกทุนการเรียนลูกทั้ง3คนให้เข้าโรงเรียนเวทย์จีเซลล์ รวมคนที่2ที่จะเข้าปีนี้และคนเล็กที่อีก3ปีถึงจะเข้าโรงเรียนด้วย เพื่อจะให้เพื่อนร่วมชั้นเราย้ายไปคนหนึ่งไง เหมือนแลกเปลี่ยนนักเรียนระหว่างโรงเรียนฟานเซียส์กับโรงเรียนจีเซลล์เลย แถมทางโรงเรียนจีเซลล์รีบตอบรับอย่างไม่มีเงื่อนไข ไม่ดูคะแนนเดิมด้วยซ้ำ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แน่ล่ะสิ นักเรียนโรงเรียนเราต้องเยี่ยมอยู่แล้ว”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ไม่รู้สิ เรนิสรู้สึกว่ามันแปลกๆอยู่ดี แต่ช่างเหอะ ถ้าคุณพระเอกเบอร์6ไม่มา ก็ไม่เกี่ยวกับเธอแล้ว เธอกลัวแค่แคว้นเธอโดนถล่มแค่นั้นเอง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากกลับถึงแคว้นเทรลิส ดิอานส์กลับแคว้นของเธอก่อนที่จะนัดไปเจอกันอีกครั้งที่เมืองหลวง ส่วนเบลล่าจะรั้งอยู่ต่อและเข้าเมืองหลวงพร้อมเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเข้าเมืองหลวงครั้งนี้ล่าช้ากว่าทุกทีเพราะเบลล่าอยากแวะตามหมู่บ้านต่างๆตลอดทางเนื่องจากเธอไม่ค่อยได้เห็นลักษณะบ้านเรือนทางใต้ เมื่อถึงเมืองหลวง เบลล่าขอพักที่คฤหาสถ์ตระกูลเทรลิสเนื่องจากเธอบอกว่าท่านแม่ของเธอไม่ได้มาด้วย เธอไม่อยากอยู่กับท่านป้าสะใภ้ในคฤหาสถ์ตระกูลบาร์ตัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานเลี้ยงปีใหม่ปีนี้จัดเรียบง่ายกว่าทุกปีเพราะเศรษฐกิจไม่ดี ผลผลิตทางเกษตรได้น้อยติดต่อกัน2ปีแล้ว และฤดูหนาวมีแนวโน้มว่าจะยาวนานเสี่ยงต่อความอดอยากพระราทรงมีบทเรียนของกบฏแคว้นวินส์ตันทำให้ทรงลดความหรูหราลงมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสเตรียมของขวัญปีใหม่ไว้ให้เจ้าชายซีริล เป็นภาพวาดเวทย์รูปทะเลที่ตอนแรกเธอคิดว่าจะเอาไปขาย ก็เธอลืมเตรียมของ จะไปซื้อก็เสียดายเงิน ส่วนเพื่อนคนอื่นๆและเธมม์ เธอให้ลูกแก้วอวยพรเหมือนทุกปีจนลูกแก้วอวยพรแทบจะเป็นเอกกลักษณ์การให้ของขวัญของเธอไปแล้ว ปีนี้เป็นภาพมายาตุ๊กตาหิมะร้องเพลงจิงเกอร์เบล ที่นี่ไม่มีใครรู้จักเพลงนี้หรอก   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลให้พัดเล่มหนึ่งเป็นของขวัญ พัดสีดำดูราคาแพง ประดับเพชรและพลอยสีหลากสี ต้องเก็บดีๆไม่ให้นายปีศาจทำพัง ไม่งั้นเสียดายของแพงแย่เลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ส่วนซิลบาสเตียน เธอตัดสินใจอยู่นานว่าจะให้อะไรเขาดี สุดท้ายส่งออแกนไนซ์เซอร์ไปให้เขา กลับโดนต่อว่าว่าเป็นของที่ไม่มีประโยชน์ เขาไม่ต้องจดตารางอะไรทั้งนั้น ใช่สิ วิชาเลือกไม่ลง ลงแต่วิชาบังคับกับเวทย์ของตัวเอง อะไรจะสโลว์ไลฟ์ขนาดนี้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อันที่จริงเขาไม่ควรจะต่อว่าเธอเรื่องของเลย ของขวัญปีใหม่ที่เธอได้จากนายปีศาจก็คือ จานอีก4ใบ.....แถมคนละลายกับตอนวันเกิด เรนิสอยากจะเอาจานไปปาหัวเขาแล้วตะโกนว่าเธอไม่ได้ชอบจาน แต่ก็กลัวว่าจะไปสะกิดปมแค้นเก่าๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่างมัน .. จานก็จาน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วันเปิดเทอม เรนิสกำลังเดินกับเบลล่าเพื่อไปเข้าห้องเรียนรวมของชั้นปีที่2 ปีนี้มีนักเรียนปี1เข้าใหม่อีก40คนเต็มเหมือนทุกปี ขณะกำลังหยุดรอหน้าห้องเรียน เธอและเบลล่าได้ยินเสียงรุ่นน้องซุบซิบกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นั่นไง 2 เทพธิดา4ฤดู รุ่นพี่ปี 2 เค้าว่ากันว่า หากชายหนุ่มหน้าตาดีที่สุด ต้องรุ่นพี่ปี 3 มี 3 เทพบุตร ส่วนหญิงสวยที่สุดต้องรุ่นพี่ปี 2 เทพธิดา 4 ฤดู”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คนไหนหรอ” เด็กหญิงข้างๆกระซิบถามด้วยความอยากรู้อยากเห็น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “2คนนั้นไง คนผมสีเงิน เลดี้เบลล่า บาร์ตัน เทพธิดาฤดูหนาว คนผมสีดำ&nbsp;&nbsp;&nbsp;&nbsp;&nbsp;&nbsp; แกรนด์เลดี้เรนิส เทรลิส เทพธิดาฤดูร้อน”   “รุ่นพี่เรนิส ได้ยินว่าเย่อหยิ่งและร้ายกาจ เคยเอาน้ำสาดคนที่พูดจาล่วงเกินด้วย ทำอะไรต้องระวังนะ”  ใช่แล้ว นางร้ายอย่างเธอ ใครอย่าเข้ามาแหยม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ได้ยินว่าจะมีเจ้าหญิงแห่งอีสเทร่าย้ายมาชั้นปีที่2 หากเจ้าหญิงเป็นโฉมงามอีกคน ตำแหน่งนี้อาจจะต้องเปลี่ยนก็ได้นะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ได้ยินว่าพระราชินีและเจ้าหญิงองค์โตแห่งอีสเทร่าล้วนแต่สวยงามมาก เจ้าหญิงคงจะไม่แพ้กัน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทันใดนั้นมีเสียงแทรกเข้ามา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “พวกเธอ ไม่สวย หลบไป”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนที่พูดเป็น เอ่อ เด็กสาวหน้าตาสวยจิ้มลิ้ม แต่ตัดผมสั้นราวเด็กผู้ชาย สวมเสื้อคลุมยาวแบบฟอร์มโรงเรียนสำหรับเด็กชายและกางเกงขายาวเข้ารูป ความจริงเด็กนักเรียนหญิงก็ใส่ฟอร์มนี้ได้ แต่ส่วนใหญ่จะนิยมใส่วันที่มีเรียนการต่อสู้ หรือวันที่มีการเรียนภาคปฏิบัติเวทย์ที่จะมีการประลองเพื่อความคล่องตัว ไม่ได้ใส่มาตั้งแต่วันปฐนนิเทศที่ไม่มีเรียนแต่เปิดให้นักเรียนเลือกวิชาเลือกและจัดตารางเรียน เจ้าหญิงดูเหมือน.. ใช่ ..ทอมบอย ด้านข้างมีผู้ติดตามเป็นหญิงสาวสวย ผมหยักศกทาปากสีแดงจัด หน้าอกใหญ่น่าจะคัพD ชุดกระโปรงยาวคอวีเน้นอกอันอวบอิ่ม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสขยี้ตาดูอีกที นั่น หน้าตาแบบนั้น เจ้าหญิงแห่งอีสเทร่า เปลี่ยนไปจากพล็อตเดิมเยอะ อย่าบอกนะว่าการที่เธอเปลี่ยนเนื้อเรื่องเล็กน้อยให้เจ้าชายนายกระจอกนั่นไม่ได้มาที่นี่ทำให้น้องสาวนายกระจอกเปลี่ยนไปขนาดนี้  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสยังยืนอึ้งไม่ขยับ จนลืมไปว่าเธอขวางประตู  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เด็กสาวคนนั้น ส่งรอยยิ้มหวานและสายตากรุ้มกริ่มมาให้เธอ และเบลล่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันชื่อ...”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทันใดนั้น มีคนเบียดเด็กสาวและเรนิสเดินเข้าห้องไปก่อนหันมาพูดอย่างเย็นชา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่เข้าห้องก็หลีกไป” ซิลบาสเตียนปรายตามองมาทางที่พวกเธอยืนอยู่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ว้าว สวยจัง ไม่เสียแรงที่เลยที่ย้ายมาเรียน ที่นี่มีแต่คนสวยๆทั้งนั้นเลย รู้งี้ย้ายมาเรียนตั้งนานแล้ว”เด็กสาวคนนั้นอุทาน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “สาวๆ ฉันชื่อ แอริล มารี อีสเทร่า เรียกสั้นๆว่าเอสก็ได้”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เบลล่า บาร์ตันค่ะ ข้างๆนี่ เรนิส เทรลิส ส่วนที่เดินผ่านไป ซิลบาสเตียน เซียร์ ฟานส์” เบลล่าทำหน้าที่แนะนำให้เสร็จสรรพ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “หา ผู้ชายหรอ” แอริลหันไปมองซิลบาสเตียนอีกที “เสียดายหน้าจริง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจ้าหญิงเพคะ รักษามารยาทหน่อยเพคะ” ผู้ติดตามเธอพูดก่อนจะลากลับไปที่ห้องพัก เนื่องจากผู้ติดตามไม่ได้รับอนุญาตให้เดินในเขตอาคารเรียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสยังไม่หายจากการตกตะลึง เจ้าหญิงแอริล กลายเป็นแบบนี้ไปได้อย่างไร เจ้าหญิงแอริลในเรื่องผมยาวหยักศก ท่าทางมีจริตจะก้านเกินวัย เวลาพูดจีบปากจีบคอ กลายเป็นทอมบอย แล้วผู้ติดตามในเรื่องเป็นคุณป้าใส่แว่นดูผู้ดีกลายเป็นสาวทรงโคนม ทำไมกลายเป็นแบบนี้ไปได้  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Butterfly effect ขยับปีกผีเสื้อเล็กน้อย เธอแค่แทรกแซงชีวิตพี่ชายแอริลนิดเดียว เรื่องราวเปลี่ยนไปขนาดนี้เลยหรอ  &nbsp;  Writer’s note &nbsp;: ตอนนี้เรนิสได้จานมา8ใบแล้ว  &nbsp;  เปิดตัวนางร้ายหมายเลข 3 เจ้าหญิงแอริล ใครนึกไม่ออกให้ไปดูที่ รูททั้ง8นะคะ นางเป็นตัวร้ายรูทมิคาเอลกับอองตัวร์ แต่ว่านางจะยังไง เล่นตามบทไหม ต้องดูต่อไป  &nbsp;  ผู้ผลิตเกมสั่งให้เรียกตัว “แอริล” มาเข้าฉากด่วน เหตุผลคือ นางร้ายเบอร์1 เรนิส ไม่ค่อยยอมแสดงถ้าไม่จ่ายเพิ่ม แถมยังนอกบทประจำ ที่สำคัญ กล้านินทาต่อว่าสาปแช่งผู้ผลิตเกม ส่วนวีราเนสเริ่มร้องเรียนว่านางแสดงร้ายอยู่คนเดียว นางเหนื่อย(อันที่จริงบทนางก็ไม่ได้เยอะเท่าไหร่เลย)  &nbsp;  จริงๆแล้วไรท์อยากจะเลิกจ้างแอริลตั้งแต่แรกแล้วเพราะว่าเธอ เอ่อ ค่อนข้างจะน่ากลัวไปหน่อย แล้วก็คุมไม่ค่อยได้ ไรท์เลยไม่อยากจะยุ่งกับเธอมาก กลัวว่าเอาเธอมาร่วมฉากในเกม เดี๋ยวเกมมันจะวุ่นวายจนพัง(ที่ผ่านมามันยังไม่ถึงกับพังนะ แค่วุ่นวายนิดหน่อย) เหตุผลหลักอีกอันคือประหยัดค่าตัวแสดงด้วยถ้าไม่ต้องจ่ายนาง  &nbsp;  เดี๋ยวจะมี update สถานะและวิเคราะห์ตัวละครมาลงให้นะคะ เพราะเด็กๆของเรากำลังขึ้นชั้นปีใหม่   คราวที่แล้วสรุปไปทีนึงตอนที่25  รอบนี้ฉลองที่เราครบ 50บทกันละ ... เย้ๆๆ   จุดพลุ  &nbsp;  

 </div> 
