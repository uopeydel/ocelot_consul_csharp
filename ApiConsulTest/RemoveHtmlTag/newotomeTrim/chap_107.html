 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่วงปิดเทอมช่วงแรก เจนนี่คิดจะตามมิคาเอลไปช่วยงานที่โรงพยาบาลบ้าง แต่มีปัญหา ลิซไม่ยอมให้เธอเข้าใกล้มิคาเอล ต้องตามไปอาละวาดตัดพ้อมิคาเอลทำให้การดูแลคนไข้ของมิคาเอลติดๆขัดๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เพื่อสวัสดิภาพของคนเจ็บคนไข้ทั้งหลายและของตัวเธอเอง เจนนี่จึงเลิกตามมิคาเอลไปทำบุญโดยปริยาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นี่เขาเรียกว่า ทำบุญไม่ขึ้น ใช่ไหมนี่ โลกใบนี้ขนาดอยากทำดียังทำยากเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่จึงใช้เวลาช่วยพ่อแม่ทำขนมแทน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อองตัวร์แวะมาหาอีกครั้งหลังปีใหม่ เขาบอกว่ายังไม่เจอเด็กสาวที่ชื่อเจน เบลล์เลอร์อยู่ดี เด็กที่น่าจะเป็นรักแรกของเขานั่นแหละมั้ง หากันอยู่หลายปีแล้ว คนทั้งคน น่าแปลกที่จะหายสาบสูญไป เจนนี่อดคิดไม่ได้จริงๆว่า หรือจะถูกศัตรูของอองตัวร์ฆ่าปิดปากไปแล้วจริงๆ....  &nbsp;  เนื่องเป็นช่วงใกล้เปิดเทอม เขาเสนอตัวไปส่งเธอที่เมืองหลวงโดยให้เหตุผลว่าน้องสาวเขาจะย้ายไปเรียนที่เมืองหลวงอาณาจักรฟานส์ แต่เดินทางล่วงหน้าไปก่อนแล้ว เขาเดินทางตามมาเพื่อไม่ให้น้องสาวเขาก่อเรื่อง หรือถ้าก่อเรื่องแล้วก็ทำหน้าที่เก็บกวาดและชดใช้ค่าเสียหายที่เกิดขึ้น เหมือนกับอองตัวร์จะขนเงินมาเยอะมากเพื่อเตรียมจ่าย พวกเขาจะไปเจอกันยังจุดนัดพบก่อนถึงเมืองหลวง ที่อองตัวร์เดินทางล่าช้าเพราะพึ่งไปทำหน้าที่เก็บกวาดนี่แหละ ดูท่าน้องสาวจะเกเรไม่น้อย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “น้องสาวของอองตัวร์ไปเรียนที่ไหนคะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “โรงเรียนเวทย์ฟานเซียส์ ที่เดียวกับเธอ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “พึ่งเข้าปีแรกหรือคะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่ใช่หรอก ย้ายน่ะ จะเรียนรุ่นเดียวกับเธอ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ย้ายได้ด้วยหรือคะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาดูกระอักกระอ่วนเหมือนไม่อยากพูดถึง ก่อนจะอ้อมแอ้มตอบว่า “ก็แลกเปลี่ยนนักเรียนกัน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรื่องนี้น่าประหลาด อองตัวร์มีถึง4 ธาตุเหมือนกับเธอ แต่น้องสาวไม่มีพลังเวทย์แม้แต่ธาตุเดียว เจนนี่ยังไม่เข้าใจจนแล้วจนรอดว่า เด็กที่ไม่มีพลังเวทย์ เข้าโรงเรียนเวทย์ได้ยังไง แต่ดูแล้ว ฐานะครอบครัวเขาคงไม่ธรรมดา น่าจะมีเส้นสาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การแลกเปลี่ยนนักเรียนครั้งนี้ดูมีเงื่อนงำ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่คิดอยู่เหมือนกันว่าควรไปกับอองตัวร์ดีไหม แต่รถม้าเขาเดินทางได้ไว และวันถัดไปก็จะไปสมทบกับขบวนของน้องสาวเขา ยังไงน้องสาวเขาก็เป็นเพื่อนร่วมรุ่นเธอ คบไว้ไม่เสียหาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่จึงหอบกระเป๋าหนีตาม เอ้ยไม่ใช่ ติดรถม้าของอองตัวร์เข้าเมืองหลวงไปด้วยเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ระหว่างอยู่ในรถม้า เจนนี่เริ่มชวนเขาคุยบ้าง ไหนๆก็ติดรถเขามาแล้วนี่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “น้องสาวชื่ออะไรนะคะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แอริล”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ชื่อน่ารักดี” ดูท่าจะหน้าตาน่ารักไม่น้อย ดูจากหน้าตาอองตัวร์แล้ว น้องสาวเขาต้องสวยมากๆแน่นอน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาดูทำหน้ากระอักกระอ่วนใจ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่ต้องห่วงนะ ฉันจะช่วยดูแลน้องสาวนายเอง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจนนี่ ในฐานะที่เราเป็นเพื่อนกันรู้จักกันมาไม่น้อย เอ่อ ฉันแนะนำว่าควรอยู่ห่างๆน้องสาวฉันไว้หน่อย” อองตัวร์เริ่มมีบทสนทนาอะไรแปลกๆ “เธอ เอ่อ ไม่เหมือนคนอื่น”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เอ่อ คือ น้องสาวฉัน เพราะว่าไม่มีพลังเวทย์เลย ที่บ้านกลัวว่าจะมีปมด้อย แม่ก็เลยเลี้ยงมาแบบตามใจ” เขานิ่งไปครู่หนึ่ง “นิสัยเลยจะแปลกๆ ไม่มีใครเอาอยู่นอกจากพี่สาว”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอคิดว่า คำว่าไม่เหมือนคนอื่นของอองตัวร์ ช่างถูกต้องเหมาะสมเสียยิ่งกระไร เมื่อเธอพบกับแอริล ในค่ำวันเดียวกัน ที่จุดพักแรม  น้องสาวของอองตัวร์ที่ชื่อแอริลเป็นเด็กสาวหน้าตาสวย เป็นความสวยแบบจิ้มลิ้ม จมูกเล็กโด่งเชิด คิ้วคมสวย ปากแดงเล็ก มองมุมไหนก็ดูดี ดวงตาสีฟ้าดูมีเสน่ห์ ผมสีทองตัดสั้นแบบผู้ชาย หากเป็นโลกก่อนของเธอก็คงเป็นเรื่องปกติ เอาว่าเก๋ดีละกัน แต่ในโลกเวทย์มนตร์แห่งนี้ พึ่งเคยเห็นเด็กสาวทำผมแบบนี้ เธอสวมชุดแบบชุดขี่ม้าของเด็กสาวชั้นสูง เสื้อเชิ้ตกับเสื้อคลุมเข้ารูป กางเกง ด้านข้างมีผู้ติดตามเป็นหญิงสาวสวย ผมหยักศกทาปากสีแดงจัด สิ่งที่เห็นได้ชัดคือหน้าอกหน้าใจขนาดใหญ่ ซึ่งสามารถไปถ่ายแบบนิตยสารแนวplayboyได้เลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายซื่อบื้อ นี่คู่รักนายหรือไง” นั่นคือคำทักทายพี่ชายหรือนี่ เจนนี่เริ่มเข้าใจอองตัวร์บ้างแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เพื่อนฉัน กรุณาสุภาพหน่อยแอริล” เขาปราม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เด็กสาวคนนั้นจ้องมองเจนนี่ ก่อนเดินวนรอบตัว “ไม่เลวนี่ สวยมาก เห็นนายซื่อบื้อขนาดนี้ หาคู่รักดูดีขนาดนี้ได้ นับว่าไม่เลว น้องสาวคนสวย นายซื่อบื้อนี่ไม่ได้เรื่องหรอก มาอยู่กับฉันแทนไหม”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ให้เกียรติเจนนี่ด้วย แอริล” น้ำเสียงของอองตัวร์เริ่มเข้มงวดขึ้น “นี่เพื่อนฉัน เจนนี่ เรียนรุ่นเดียวกับนายที่โรงเรียนเวทย์ฟานเซียส์”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ทำไม นายซื่อบื้อ ที่นายมาช้านี่ไม่ใช่เพราะไปเอ้อละเหยบ้านคู่รักหรือไง ไปทำอะไรเด็ดๆมาบ้างล่ะ” เสียงแอริลเยาะเย้ยขึ้นมา “แต่ถ้านายบอกว่าไม่ใช่คู่รัก งั้นยกให้ฉันละกัน เดี๋ยวฉันจะดูแลเอง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นี่ เหลวไหล ที่ฉันมาช้าเพราะว่าต้องไปดูแลเรื่องการชดใช้ค่าเสียหายที่เธอทำสวนหย่อมของคฤหาสถ์ตระกูลปัวร์เรสพัง” เขาพูดด้วยน้ำเสียงเย็นชา “แล้วก็ทำตัวให้ดีด้วย ไม่อย่างงั้นฉันจะรายงานพี่หญิงอเดลลีนให้จัดการเธอเรื่องความเสียหายที่เธอทำขึ้น พี่หญิงบอกว่าถ้าทำตัวไม่ดีก็ไม่ต้องไปเรียนแล้ว”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เหมือนคำว่าพี่หญิงอเดลลีนทำให้สีหน้าของแอริลและบุคลิกกร่างๆเปลี่ยนไปในพริบตา ก่อนที่จะส่งรอยยิ้มออดอ้อนมา “ฉันก็แค่ล้อนายเล่น”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจนนี่คนสวย เรียกฉันว่าเอสก็ได้นะ เอสพึ่งย้ายโรงเรียนใหม่ ยังไม่ค่อยรู้อะไร ต้องให้เจนนี่ช่วยแนะนำด้วย” แอริลพูดด้วยเสียออดอ้อน เอ่อ เปลี่ยนบุคลิกได้ไวมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ขนลุก ก่อนตัดสินใจว่า เธอจะเชื่อคำแนะนำของอองตัวร์ อยู่ห่างๆแอริลไว้คงจะดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คณะเดินทางของอองตัวร์และน้องสาวมาถึงเมืองหลวงในวันถัดมา อองตัวร์พาทุกคนไปรับประทานอาหารที่ร้านอาหารดังของเมืองหลวง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อาหารที่นี่รสชาติใช้ได้ อร่อยทีเดียว แต่เห็นราคาแล้วเจนนี่แทบหงาย ที่บ้านอองตัวร์ทำมาหากินอะไร ทำไมถึงได้ฟุ่มเฟือยขนาดนี้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; บรรยากาศบนโต๊ะค่อนข้างกระอักกระอ่วน มีแค่อองตัวร์ แอริล เจนนี่และคนสนิทของแอริลนั่งร่วมโต๊ะอาหาร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายซื่อบื้อ” คำเรียกพี่ชายของแอริลนี่ช่างเป็นเอกลักษณ์ ใครเขาเรียกพี่ชายแบบนี้ “นายส่งฉันเสร็จก็รีบกลับได้เลย ฉันดูแลตัวเองได้ ไม่ต้องเป็นห่วงหรอก”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ได้ยินเสียงอองตัวร์พึมพำเบาๆ “ฉันห่วงว่าเธอจะไปทำคนอื่นเจ็บมากกว่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังอาหารมื้อนั้น เจนนี่พึ่งเข้าใจว่าอองตัวร์หมายความว่าอย่างไร มีคนเดินชนแอริลขณะคณะของเธอกำลังจะออกจากร้าน   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นาย ชนฉันหาเรื่องหรือยังไง นี่ยังโดนนมฉันด้วย” แอริลตะคอกดังลั่นร้าน “นายหาเรื่องใช่ไหม นายอยากตายใช่ไหม” พูดจบ แอริลทำการต่อยชายเคราะห์ร้ายคนนั้นลงไปกองกับพื้น พรรคพวกที่มากับชายคนนั้นตกใจ พวกเขามามุงดูก่อนที่จะมองแอริลด้วยสายตาไม่พอใจ   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไหน มีใครมีปัญหาบ้าง” แอริลตวาด แถมยังเตะชายเคราะห์ร้ายที่นอนนิ่งบนพื้น2ทีซ้ำ เพื่อนของเขาเริ่มร่ายเวทย์ กำลังจะมีการต่อสู้กันแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ผู้ติดตามของอองตัวร์ส่วนหนึ่งเริ่มร่ายเวทย์ป้องกัน อีกส่วนเริ่มชักอาวุธ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อองตัวร์ออกหน้าก่อนที่จะมีเหตุการณ์รุนแรง “ทางเราต้องขออภัยด้วยที่น้องสาวทำเกินกว่าเหตุ เพื่อเป็นการขอโทษ ทางเราจะจ่ายค่าอาหารและค่ารักษาพยาบาลให้แล้วกัน”   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เนื่องจากกลุ่มของอองตัวร์มีคนมากกว่า อีกฝ่ายจึงยอมรับข้อเสนอเนื่องจากไม่อยากให้มีการต่อสู้เช่นกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังการเจรจาจบ อองตัวร์ถอนหายใจยาว พลางหันไปรอบๆเพื่อหาตัวการ   “แอริลล่ะ” เขาถามผู้ติดตาม แต่ยังไม่ทันมีใครตอบ เสียเอะอะโวยวายด้านหน้าร้านอาหาร ทุกคนวิ่งออกมาพบ แอริล พังแผงดอกไม้ของแม่ค้าดอกไม้ ขณะกำลังอัดแม่ค้าดอกไม้เสียน่วม และการเจรจาค่าเสียหายรอบต่อไปก็เริ่มขึ้น อองตัวร์สั่งคนสนิทข้างๆเขาล็อคตัวแอริลไว้ไม่ให้ไปก่อเรื่องที่ไหนอีก ก่อนจับแอริลหิ้วปีกขึ้นรถม้า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่สาบานกับตัวเองเลยว่า เธอจะอยู่ห่างจากแอริลให้มากที่สุด  &nbsp;  โรงพยาบาลจิตเวชฟานเซียส์ คาดว่าจะมีคนไข้จิตเวชคนใหม่อีกแล้ว ผู้ป่วยพฤติกรรมก้าวร้าวแบบควบคุมไม่ได้ เจนนี่คิดอย่างทดท้อใจ นี่เธออยู่ในเกมจีบหนุ่มหรือเกมผจญภัยหลบคนบ้ากันแน่  &nbsp;  &nbsp;  &nbsp;  อองตัวร์ให้รถม้ามาส่งเจนนี่ที่โรงเรียน อองตัวร์ล่ำลาเจนนี่ ก่อนที่จะพาน้องสาวของเขาไป เขาบอกว่าต้องไปพบคนรู้จักของพ่อเขาในเมืองหลวงก่อน แล้ววันถัดมาค่อยไปพบครูใหญ๋ แอริลหันมายักคิ้วให้เธออย่างกรุ้มกริ่มก่อนที่รถม้าจะวิ่งออกไป  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากเปิดเทอมแล้ว เจนนี่ถึงได้รู้ว่า เพื่อนร่วมรุ่นที่ย้ายมาใหม่ เป็นเจ้าหญิงแห่งอีสเทร่า โดยใช้คอมมอนเซนส์แบบไม่ต้องมีใครมาสอน อองตัวร์ย่อมต้องเป็นเจ้าชายรัชทายาท มิน่าล่ะ ถึงได้รวยโคตรๆ ใช้จ่ายเงินได้ไม่จำกัด โดยเฉพาะเวลาจ่ายค่าเสียหาย แต่ระหว่างทาง คนของเขาไม่มีใครใช้ราชาศัพท์เลย รวมทั้งน้องสาวที่ดูมีปัญหาของเขา การพูดจาเหมือนครอบครัวคนทั่วไปมากกว่าพวกราชวงศ์   แต่ ... นี่เธอเป็นเพื่อนกับเจ้าชายรัชทายาทเชียวนะนั่น  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เมื่อก่อนตอนเป็นนักแสดง เคยเห็นพล็อต ตำรวจปลอมตัวมาสืบราชการลับ อันนี้ เจ้าชายรัชทายาทปลอมตัวมาตามหารักแรก พล็อตนิยายเรื่องนี้น่านำไปเขียน คงขายดีทีเดียว ว่าไปเหมือนนิยายน้ำเน่าก็คุ้นๆว่ามีพล็อตแบบนี้เหมือนกัน ถ้าเจ้าชายความจำเสื่อมด้วยจะเข้าล็อคเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ถ้าสมมติว่าเธอเป็นนางเอกนิยาย เธอควรงอนให้อองตัวร์มาง้อสักหน่อยไหมที่เขาปิดบังเธอ เจนนี่คิดขำๆ แต่นั่นควรเป็นบทของเจน เบลล์เลอร์ รักแรกของอองตัวร์มากกว่า  &nbsp;  ว่าแต่... เจ้าหญิงอันธพาลแบบนี้ก็มีด้วย แอริลไม่มีความเป็นกุลสตรีแม้แต่น้อย หรือเป็นเพราะว่านี่เป็นเกม อะไรก็เกิดขึ้นได้  แอริล ได้ทำลายภาพพจน์เจ้าหญิงจากวัยเด็กอันแสนสวยงามของเธอจนพินาศหมด ไหนล่ะ เจ้าหญิงแบบ เจ้าหญิงนิทรา เจ้าหญิงสโนว์ไวท์ เจ้าหญิงราพันเซล แม้แต่เจ้าหญิงฟีโอน่าตอนแปลงร่างเป็นยักษ์เขียวแล้วยังดูเป็นกุลสตรีกว่าแอริลเลย...  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เอาเถอะ ประเมินจากพฤติกรรมเจ้าหญิงแอริล โรงเรียนนี้คงต้องมีเรื่องวุ่นวายอีกแน่ๆ ในไม่ช้านี้แหละ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ว่าแล้วก็เตรียมตัว เธอยังต้องเผชิญชีวิตสู้กับผู้ป่วยจิตเวชในโรงพยาบาลจิตเวชฟานเซียส์อีกตั้ง3ปี....Writer's note:หลังจากกลับไปอ่านบทวิเคราะห์อีก2-3รอบ ไม่เห็นมีตรงไหนบอกว่าใครจะเข้าวินตอนจบเลยอ่านแล้วก็ไม่ได้รู้สึกว่าพี่ซีิริลจะถึงฝั่งแต่อย่างใดพี่ท่านถูกรุมขนาดนี้ไรท์ยังแนะะนำผู้ผลิตเกมไปทำประกันชีวิตให้เลยกลัวถูกลอบสังหารก่อนจบเรื่องไม่เข้าใจทำไมพลพรรคทีมจอมมารถึงได้จิตตกกันเป็นแถบๆอย่างว่าเรือมันเบียดเกินไป สงสัยติดภาวะมโนจากพี่เจนนี่แล้วติดต่อกันไปกันหมดลำ(ฮา)เพื่อเป็นการปลอบประโลมจิตใจของพลพรรคเรือจอมมารตอนถัดไปยกให้คุณจอมมารลูกแหง่ก็ละกัน เนอะๆปล. เรือลำใหม่ ท่านใดสนใจบ้าง ตั๋วฟรีเช่นกันแต่เนื่องจากออกมาใหม่ ทางผู้ผลิตเกมยังจัดโปรอื่นให้ไม่ทัน ใครรอโปรโมชั่น ก็รอไปก่อนนะ  &nbsp;  

 </div> 
