 <div style="word-wrap: normal;width:90%;">
			
				
    Writer’s note : คาดว่าจะมีคนโวยวาย อ๊ะๆๆๆ แต่อันนี้นับว่าตามคิวนะคะ เรนิส เจนนี่ จอมมาร ถัดไปก็ต้องเจ้าชาย ไรท์ยุติธรรมเสมอ โบกพัด (โฮะๆๆ)  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในการเรียนชั้นปีที่ 3 จะแตกต่างจาก 2 ปีแรกบ้าง ในตอนเช้าส่วนใหญ่นักเรียนจะเรียนภาคทฤษฎีวิชาต่างๆรวมกัน ตอนบ่ายเป็นวิชาเวทย์ตามธาตุของแต่ละคนเหมือนเดิม แต่มีความต่างออกไปคือ นักเรียนที่มีพลังเวทย์รวมเข้าระดับกลางแล้วจะต้องมีวันที่ลงเรียนการเรียนเรียกหรือสร้างสัตว์เวทย์นั่นเอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การสร้างสัตว์เวทย์จะสามารถทำได้หลังอายุ16ปี และมีพลังเวทย์รวมไม่ต่ำกว่าระดับกลาง ตอนนี้ในชั้นปีที่3 มีประมาณ10คนแล้ว และทางโรงเรียนจะพยายามให้คนที่ยังไม่ถึงระดับนี้พัฒนาให้ถึงก่อนขึ้นชั้นปีที่4 หรือหากไม่ได้จริงๆก็ต้องก่อนจบการศึกษา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หากพูดถึงความก้าวหน้าในการพัฒนาเวทย์ คงไม่มีใครเกินมิคาเอลซึ่งตอนนี้พัฒนาได้ถึงระดับกลางขั้นที่3 เมื่อไม่นานนี้ และอาจจะเกือบใกล้การเลื่อนขั้นขั้นถัดไปอีกแล้วก็ได้ นับเป็นคนที่พัฒนาการสูงที่สุดในรุ่น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สำหรับซีริลแล้ว ตอนนี้เขาอยู่ระดับกลางขั้นที่2 คุณสมบัติเขาพร้อมที่จะสร้างและเรียกสัตว์เวทย์แล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สัตว์เวทย์จะเป็นอะไรนั้น มีความเชื่อแต่โบราณว่ารูปร่างและคุณสมบัติล้วนแต่ถูกกำหนดมาตั้งแต่เกิดโดยสวรรค์ การสร้างหรือว่าเรียกออกมาไม่สามารถบังคับรูปร่างหรือคุณสมบัติได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่างน่าขำ เขาได้ยินมาว่าบ่อนการพนันลับๆของโรงเรียนเปิดให้ทายว่าสัตว์เวทย์ของใครจะเป็นอะไร ให้รางวัลถึง10เท่าของเงินทุนหากทายถูกต้อง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สวรรค์เท่านั้นแหละที่จะรู้คำตอบนี้ คนที่ลงเงินพนันคงเงินสูญ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังเริ่มต้นเรียนหลักการสร้างสัตว์เวทย์ไม่กี่วัน ในห้องเรียนการสร้างสัตว์เวทย์ซึ่งมีนักเรียนที่ถึงเกณฑ์เข้าเรียนได้ประมาณ 10 คน ก็มีคนสร้างสัตว์เวทย์สำเร็จเป็นคนแรก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในวันนั้นอากาศค่อนข้างมืดครึ้ม เมฆบดบังดวงอาทิตย์ ตอนนี้เป็นปลายฤดูหนาว หิมะละลายแล้ว อีกไม่นานก็จะย่างเข้าฤดูใบไม้ผลิ พวกเขามาเรียนกันกลางสนามขนาดใหญ่แทนที่จะเป็นในห้องเรียน อาจารย์ให้เหตุผลว่าหากมีใครสร้างสัตว์เวทย์ขนาดใหญ่ จะได้ไม่ต้องเดือดร้อนมากนัก หมายถึงห้องเรียนจะได้ไม่พัง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อาจารย์สอนให้ใช้สมาธิและรวบรวมพลังเวทย์ พยายามประสานมันกับสิ่งแวดล้อมเพื่อสร้างสัตว์เวทย์ออกมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ท่ามกลางบรรยากาศมืดหม่น มีประกายแสงออกมาจากก้อนเมฆค่อยๆส่องเป็นลำแสงลงมา จากนั้นก็มีนกอินทรีย์สีทอง บินลงมาจากท้องฟ้า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นั่น..” เสียงเด็กนักเรียนหญิงคนหนึ่งอุทาน  “มีคนสร้างและเรียกสัตว์เวทย์ได้แล้ว” อาจารย์พูดด้วยน้ำเสียงยินดี  นกอินทรีย์สีทองตัวนั้นบินมาเกาะกับไหล่ของมิคาเอล ถึงแม้วันนี้จะดูมืดจากเมฆที่หนา แต่ว่านกอินทรีย์สีทองและมิคาเอลกับทำให้บรรยากาศรอบตัวเขาดูสว่างขึ้นมาทันที  &nbsp;  กระดานข่าวเขียนข่าวเรื่องนี้อย่างเมามัน ว่ามิคาเอลได้พรจากสวรรค์สามารถสร้างสัตว์เวทย์ได้เป็นคนแรกของรุ่น โดยที่สัตว์เวทย์ของมิคาเอลบินมาจากฟ้า  &nbsp;  เหลวไหลไร้สาระ สัตว์เวทย์เป็นนกก็ต้องบินน่ะสิ  &nbsp;  ทางโรงเรียนมีกฏว่าห้ามเรียกสัตว์เวทย์ที่มีขนาดใหญ่หรือยาวกว่า 1.5 ฟุต (ไม่รวมหาง) นอกเวลาเรียนวิชาสัตว์เวทย์ แต่หากขนาดเล็กกว่านั้นสามารถเรียกมาอุ้มเล่นได้  สัตว์เวทย์ของมิคาเอลขนาดไม่เกินที่กำหนด ดังนั้นบรรดานักเรียนหญิงต่างขอเขาเรียกสัตว์เวทย์มาให้พวกเธอได้ชื่นชมกัน  นกอินทรีย์สีทอง ธาตุเป็นธาตุแสงรักษา ไม่มีพลังเวทย์ในการต่อสู้แม้แต่น้อย  แต่หากใช้ในการรักษาผู้คนด้วยเวทย์แสงได้  &nbsp;  มิคาเอลช่างเกิดมาเพื่อจะเป็นผู้เยียวยาอย่างแท้จริง  &nbsp;  แต่ข่าวถัดมาน่าสนใจกว่า เธมม์และซิลบาสเตียนต่างเล่นพนัน และทายถูกว่าสัตว์เวทย์ของมิคาเอลเป็นอะไร ทางบ่อนลับๆที่ทุกคนต่างรู้กันหมดว่าเปิดอย่างคึกคัก ยังไม่ยอมจ่ายเงินจนกว่าจะรู้แน่ชัดว่าสัตว์เวทย์ของคนที่เลือกแทงทั้งหมด 3คน เป็นอะไร ซึ่งอาจจะใช้เวลาเป็นปี โดยทางบ่อนลีลาว่า ต้องรอเขากับแวน สร้างสัตว์เวทย์ได้ครบก่อนถึงจะจ่ายเงิน  น้องชายลูกแหง่ของเขา นับวันจะไปแต่ในทางเสื่อม นอกจากจะติดแม่ไม่รู้จักโตแล้วยังคบเพื่อนเสื่อมเสีย ชักจูงไปเล่นพนัน ในฐานะราชวงศ์ น่าขายหน้าจริงๆ แล้วนี่ไม่รู้จะโดนบ่อนโกงให้เสียเงินเสียหน้ารึเปล่า เรื่องเงินไม่เท่าไหร่ เรื่องขายหน้านี่เรื่องใหญ่จริงๆ หึ ก็ดี หากซิลบาสเตียนจัดการเรื่องนี้ไม่ได้ เขาจะรายงานให้เสด็จพ่อทรงทราบ เสด็จแม่จะได้รู้ซะทีว่าลูกชายสุดที่รักเสื่อมเสียขนาดไหน  ว่าแต่นายเธมม์เป็นพี่ชายบุญธรรมของเรนิส ทางตระกูลเทรลิสไม่ได้สั่งสอนเลยหรือว่าไม่ควรไปคลุกคลีกับอบายมุข เขาคงต้องตักเตือนเรนิสบ้างว่าให้ระวังไว้ไม่ควรให้เธมม์ชักจูงไปในทางเสื่อม  &nbsp;  เดือน 3 ก่อนวันเกิดเขาไม่กี่วัน ในห้องเรียนเวทย์สำหรับฝึกเรื่องการสร้างสัตว์เวทย์ อาจารย์ไล่ให้นักเรียนออกไปฝึกการสร้างที่สนามด้านนอก  เขาส่งพลังเวทย์ออกไปให้สิ่งแวดล้อม หลังจากนั้นเขารู้สึกเหมือนพลังเวทย์ของเขารวมตัวกันกับอากาศรอบๆ บรรยากาศตรงหน้าเขาเริ่มเปลี่ยนไป  เสียงคนรอบข้างเงียบสงัด ราวกับทุกคนเริ่มสังเกตเห็น  มวลอากาศตรงหน้าเขาเปลี่ยนเป็นสีดำ ม้วนกันเป็นก้อนกลมๆที่ขยายขนาดใหญ่ขึ้นเรื่อยๆจนความสูงเกือบเท่าชั้น 2 ของอาคารเรียน  คนรอบข้างเริ่มขยับตัวห่างออกไป   มวลอากาศนั้นค่อยๆสร้างตัวเองเป็นรูปร่าง และสิ่งนั้นยังดูดพลังเวทย์ของเขาออกไปเรื่อยๆ ราวกับว่ามันต้องการพลังเวทย์ไม่มีที่สิ้นสุด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในที่สุด สิ่งที่อยู่ตรงหน้าเขาปรากฏรูปร่างชัดเจน มันเป็นมังกรสีดำ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มังกร ธาตุไฟ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สัตว์เวทย์ชนิดเดียวกับที่ปฐมกษัตริย์แห่งราชวงศ์ฟานส์เคยสร้างขึ้นมา  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ข่าวเรื่องสัตว์เวทย์ของเขาดังกระหึ่มไปทั่วเมืองหลวง และแน่นอน ในพระราชวังด้วย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานเลี้ยงวันเกิดของเขาปีนี้จึงคึกคักเป็นพิเศษ มีคนมาร่วมแสดงความยินดีกับการสร้างสัตว์เวทย์ของเขา มันเหมือนนิมิตหมายอันดี การที่สัตว์เวทย์เป็นชนิดเดียวกับปฐมกษัตริย์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แขกที่ได้รับเชิญจึงมากกว่าปกติ และมีแขกที่เป็นขุนนางชั้นสูงมาหลายคนเช่นกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตระกูลบาร์ตันส่งหลานชายคนโตมา ชายหนุ่มคนนั้นอายุมากกว่าเขาหลายปี หน้าตามีเค้าของท่านลุงบ้าง ลูกพี่ลูกน้องของเบลล่า เขาจับจ้องดูลอร์ดหนุ่มคนนั้น เป็นที่รู้กันว่าจะเป็นผู้สืบทอดแคว้นในวันข้างหน้า เขาคิดหาวิธีอยู่ว่าทำอย่างไรเขาจะดึงตระกูลบาร์ตันที่สนับสนุนซิลบาสเตียนมาอยู่ข้างเขาได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใช่ ตอนนี้ซิลบาสเตียนมีแคว้นใหญ่ถึง2 แคว้นสนับสนุน แต่ในอนาคตข้างหน้า อะไรๆก็ไม่แน่นอน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เสด็จพ่อและเสด็จแม่ทรงเปิดงานร่วมกัน จากนั้นก็แยกย้าย เขาเห็นภาพนี้มานานปี เสด็จแม่ทรงแสดงความชื่นชมเขาเกี่ยวกับการสร้างสัตว์เวทย์บ้าง แล้วพระราชทานของขวัญวันเกิดให้เขา เป็นดาบล้ำค่าเล่มหนึ่งด้ามประดับด้วยทับทิม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาคงรู้สึกดีใจหากเขาไม่รู้มาก่อนว่าเสด็จแม่พระราชทานเหรียญทองให้น้องชายลูกแหง่ของเขาถึง 2หีบ แล้วนายนั่นเอาไปทำอะไรงั้นหรือ เอาไปเล่นพนัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสให้ของขวัญวันเกิดเขาเป็นเสื้อคลุมผ้าทอชั้นเลิศสีน้ำเงินเข้ม กระดุมเสื้อคลุมเป็นนิลสีดำฝังรอบด้วยเพชรเม็ดเล็กๆ เขารู้สึกได้ว่าเธอไม่ได้เลือกเอง น่าจะฝากเลดี้มาร์ธาจัดหามาให้มากกว่า ปกติเสื้อผ้าตัวเองเธอยังไม่เลือกเองเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันนึกว่าปีนี้จะได้ลูกแก้วเวทย์มาอีกลูกซะอีก” เขาพูดขำๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คือว่า ปีนี้ยังคิดอะไรใหม่ๆไม่ออกเลยเพคะ จะเอาของเก่าๆมาให้ก็ไม่สมพระเกียรติ” เรนิสอ้อมแอ้มตอบ “เอาไว้ปีใหม่คิดอะไรใหม่ๆออกละกันนะเพคะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ที่ให้ลูกแก้วเวทย์นี่เพราะเธอไม่อยากเสียเงินซื้อของรึเปล่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อันที่จริงก็เป็นเหตุผลรองๆเพคะ” เรนิสก้มหน้างุดราวกับถูกเขาตอกย้ำเรื่องน่าอับอาย “แต่หม่อมฉันคิดว่าเจ้าชายทรงได้รับของมีราคามามากแล้ว ของทำเองน่าจะมีคุณค่าทางจิตใจมากกว่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อย่างน้อยก็ยอมรับความจริงนะ เขาส่ายหน้าเบาๆ มีคุณค่าทางจิตใจสำหรับเขา หรือเธอเอาไว้โฆษณาขายของ เอาเหอะ เขาไม่อยากจะแสดงออกว่ารู้ทันเธอมากเกินไป เขาจะยังไม่เปิดโปงละกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ให้เธอได้ใจว่าเขาเชื่อคำพูดไปก่อน..  เขาไม่มีเวลาคุยกับเรนิสมากนักเพราะแขกที่มาอวยพรวันเกิดค่อนข้างมาก แต่เขาก็เหลือบมองเธอหลายๆครั้ง เธอจับกลุ่มอยู่กับเด็กสาวชนชั้นสูง3-4คน ส่วนพี่ชายบุญธรรมไม่ได้ความของเธอน่ะหรือ จมอยู่กับซุ้มอาหารเหมือนเคย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ยังดี วันนี้ซิลบาสเตียนกลับไปแล้ว เขาไม่ชอบให้ 2 คนนั้นสนิทสนมกันเท่าไรนัก   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วีราเนส นำของขวัญมาให้เขา เช่นเดียวกับเฌอร์ มีการกระทบกระทั่งกันเล็กน้อยแล้วจบลงที่ดวงตาตัดพ้อของเฌอร์ที่คลอไปด้วยน้ำตา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เฮ้อ....ผู้หญิง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เดือน 4 กลางเดือน แวนซึ่งเลื่อนระดับสู่ระดับกลางได้ไม่นานก็สามารถสร้างสัตว์เวทย์ได้   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กลุ่มพลังเวทย์ของแวนเป็นสีเหลืองสลับดำจับตัวเป็นวงกลมก่อนที่จะขยายขนาดใหญ่  ขณะที่กำลังสร้างตัวเป็นรูปร่างอยู่นั้น กลุ่มพลังเวทย์ก้อนนั้นส่งเสียงคำรามลั่นออกมา  รูปร่างที่ปรากฏแก่สายตาคนทั่วไปคือเสือลายพาดกลอนตัวหนึ่ง เสือโคร่ง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลได้ข่าวที่น่าสนใจอย่างหนึ่งมา มีคนชนะพนันจากบ่อนการพนันลับของโรงเรียน อันที่จริงเขาพอรู้มาบ้างว่ามีการลงเงินพนันขันต่อเรื่องสัตว์เวทย์ เนื่องจากเงินเดิมพันที่ชนะสูงมาก เจ้ามือบ่อนเงินไม่พอจ่ายและมีการตามหาตัวเจ้ามือเพื่อทวงเงิน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่ที่น่าสนใจคือ คนที่ชนะพนัน คือ เธมม์ และซิลบาสเตียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2 คนนั้นเขียนสิ่งที่เลือกไว้เหมือนกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริล สัตว์เวทย์ มังกรสีดำ ธาตุ ไฟ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิคาเอล สัตว์เวทย์ นกอินทรีย์สีทอง ธาตุ แสงรักษา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แวน สัตว์เวทย์ เสือโคร่ง ธาตุ ไฟ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เป็นไปได้อย่างไรที่มันจะถูกทั้งหมด  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เด็ก 2 คนนั้น รู้ความลับจากสวรรค์ได้อย่างไร  &nbsp;  Writer’s note : อยากบอกเจ้าชายจังว่า คนที่ชักจูงเพื่อนๆไปในทางเสื่อมน่ะคือเรนิส &nbsp;แล้วก็ไม่ใช่ความลับสวรรค์หรอกนะ ความลับของผู้ผลิตเกมต่างหาก  ส่วนเรนิส นางไม่มีจรรยาบรรณของผู้เขียนไกด์เกมเลย นางเล่นเอาความลับมาเปิดเผยเพื่อเอาเงิน...ระวังผู้ผลิตเกมจะจัดการ  อ้า ท่านมิคาเอลได้ปีกแล้ว ปีกนกอินทรีย์  &nbsp;  #พ่อพระเอกลูกรักผู้ผลิตเกม อะไรที่ว่าเลิศ ผู้ผลิตเกมจะให้นางหมด   #ทีมเรือคู่แข่ง&nbsp; ต้องทำใจหน่อยนะ ถึงไรท์จะยุติธรรมแต่ผู้ผลิตเกมท่านลำเอียง...  แต่ทีมคู่แข่งไม่ต้องกังวล จบตอนนี้แล้วไรท์ได้ทำการส่งเจ้าชายไปโรงเรียนดัดนิสัย จะหายไปยาวหน่อย ออกมาอีกทีอาจจะเทอมถัดไปเลย นับจาก timeline แล้วอีกหลายคิวมากกว่าจะได้กลับมา  ทางผู้ผลิตโอเคแล้วที่จะเก็บตัวลูกรักชั่วคราว เพราะต้องการโปรโมตตัวละครใหม่ที่พึ่งเปิดตัว  ส่วน love guru ที่จะมาปรับทัศนคติให้จอมมาร ตอนนี้กำลังติดต่ออยู่เช่นกันพรุ่งนี้บวกลบว่าจะมาลงรึเปล่านะคะ ว่าจะไป รพ ถ้าเสร็จธุระเร็วอาจจะมาลงให้ค่ะอ้อ คงไม่มีใครคิดใช่ไหมคะ ว่าไรท์ไปแผนกจิตเวชไม่ใช่นะคะ ไม่ใช่จริงๆค่ะ  

 </div> 
