 <div style="word-wrap: normal;width:90%;">
			
				
    การสอบจะถูกจัดตั้งแต่ต้นเดือน 5 ก่อนที่จะถึงงานประลอง อันที่จริงถึงแม้จะเรียนร่วมกันตอนเช้าสัปดาห์ละ 4 วัน แต่เด็กนักเรียนยังนั่งกันตามกลุ่มและไม่ค่อยมีการคบหาระหว่างกลุ่ม ยกเว้นการเรียนเวทย์หรือวิชาเลือกร่วมกันที่จะได้เจอกันบ้าง เช่น เรนิสกับเจ้าชายซิลบาสเตียนที่เจอกันในวิชาธาตุไฟ   ส่วนวิชาอื่น เช่นเดิม เธอพยายามเต็มที่ที่จะหลบตัวละครหลักอย่างเจนนี่ วีราเนส อเล็กซิส ส่วนใหญ่เพื่อนที่เรียนร่วมกับเธอจึงมีแค่บรรดาตัวประกอบในเกม   เจนนี่ไม่ธรรมดาจริงๆ ล่าสุดฟ้องอาจารย์ฝ่ายปกครองว่าวีราเนสและพวกพูดจาแบ่งแยกชนชั้นพร้อมหลักฐาน วีราเนสและพวกถูกหักคะแนนคนละ5คะแนนพร้อมทัณฑ์บน เหอะๆ บทลงโทษเหมือนที่เรนิสกับนายปีศาจเคยโดนเลย ถ้ายังทำผิดครั้งถัดไปจะถูกตัด 10คะแนน และครั้งต่อๆไปก็จะถูกหักเพิ่มขึ้นเรื่อยๆ วีราเนสคงไม่กล้าพูดจาเบ่งกะใครได้อีกนาน ไม่งั้นคะแนนอาจจะไม่พอเลื่อนชั้นเพราะถูกตัดจนหมด  แต่เรนิสยังไม่เข้าใจเช่นกัน ในเกมก็ไม่มีฉากนี้ ไม่มีออปชั่นนี้ให้เลือก นี่คงเป็นรูทใหม่รูทลึกล้ำชนิดที่คนเขียนเกมไกด์เช่นเธอยังไม่รู้  &nbsp;  ส่วนเจ้าหญิงแอริล ได้ยินว่าลงวิชาเลือกเดียวคือวิชาต่อสู้ แต่เป็นคนละวันกับเรนิส แถมยังไม่มีพลังธาตุ ดังนั้นนอกจากตอนเช้าวันที่เรียนรวมซึ่งเจ้าหญิงก็โดดเรียนบ่อยๆ นางขี้เกียจเกินไปแล้ว ตารางเรียนแทบไม่เรียนอะไร แถมยังโดดเรียนอีก  อันที่จริงเจ้าหญิงแอริลค่อนข้างเก็บตัวอยู่ในห้อง หากออกมาก็มักจะมานั่งดูไม่ก็หยอกล้อบรรดานักเรียนหญิงหน้าดีๆ ไม่เห็นจะอันธพาลตรงไหนเลย  บางครั้งยังดูออดอ้อนน่ารักด้วยซ้ำ อย่างเวลาเข้ามาเรียน ถ้าเห็นเรนิส แอริลจะพยายามมานั่งข้างๆ บางครั้งซบไหล่เรนิส ขอให้เธอช่วยอธิบายเนื้อหาโน่นนี่ พอเธออธิบายเสร็จก็จะกอดเธอขอบคุณ หรือบางครั้งก็หอมแก้ม ดูช่างมุ้งมิ้ง ไม่เห็นเหมือนวันแรกที่เจอที่ดูกร่างๆเลย   แต่ตามพล็อตเกม นางร้ายหมายเลข 3 ก็จะแท็คทีมกับเธอถล่มนางเอกนี่เนอะ งั้นก็อาจจะสนิทกันได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ก็ดูจะหลบเลี่ยงเธออยู่เหมือนกัน โดยเลือกเรียนธาตุลมคนละวันกับเธอ ต่างฝ่ายต่างหลบกัน แต่ที่ดูเจนนี่จะหลบมากกว่าเหมือนจะเป็นแอริล ถ้าเจอก็จะหันหลังกลับ วิ่งหนีอย่างไม่มีชั้นเชิง ก็ดี ดูปลอดภัยดี แต่ไม่เข้าใจ ไม่เห็นแอริลเคยทำอะไรเจนนี่เลย จะว่าแอริลชอบมิคาเอลตามพล็อตเกมก็ไม่น่าจะใช่ ไม่เห็นแอริลจะสนใจมิคาเอลซักนิด  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การสอบปีของที่2 เทอมแรก กำลังเริ่มขึ้น เรนิสสังเกตว่าเช้าก่อนสอบ เธมม์ดูลับๆล่อๆเหมือนมีเรื่องปิดบังเธอไว้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หน้าห้องสอบ นายเธมม์ดูกระสับกระส่าย ต้องมีอะไรแน่  เรนิคว้าตัวเธมม์ออกมามุมที่ไม่มีคนอยู่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เธมม์” เรนิสตวาด “นายทำอะไรน่ะ นายมีอะไรปิดบังฉัน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธมม์สะดุ้งสุดตัว “เปล่า”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ขอคิดก่อน วิธีล้วงความลับหรือเรื่องที่ปกปิด เมื่อชาติก่อนตอนคู่แฝดเธอจะจับผิดแฟนแอบมีกิ๊ก จูนทำยังไงนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อ้อ....  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เธมม์ ฉันรู้เรื่องหมดแล้ว” เรนิสทำท่าเห็นอกเห็นใจ “อันที่จริงสารภาพจะดีกว่า ยังไงฉันก็ไม่โทษนายหรอก”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธมม์สะดุ้งสุดตัว หน้าซีดแหยเก เหงื่อแตกพลั่กๆ เหมือนยามพ่อบ้านวัยกลางคนถูกแม่บ้านจับได้ว่าไปอาบอบนวดมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เข้าทางแล้ว นายเธมม์ต้องทำอะไรผิดมาแน่ๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เปิดโหมดสกิลนางร้ายระดับสูง เชิดหน้าก่อน หยิบพัดมาโบก มองด้วยสายตาจิกกัด แล้วไงอีกนะ ข่มขู่ “สารภาพมาเดี๋ยวนี้นะ ฉันอาจจะช่วยปกปิดให้นาย หรือจะให้ฉันพูดออกมาเอง นายคงรู้ว่านะว่าฉันอาจจะฟ้องท่านพ่อก็ได้”   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เอ่อ คือว่า” เธมม์ อ้ำๆอึ้งๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “พูดมา” เรนิสตวาดใส่ อืม สมจริงไหม คิดว่าพอใช้ได้ หน้าอ้วนๆของเธมม์เหลือ 2 นิ้ว เทคนิคนี้เรียนมาจากจูน เอามาประยุกต์ใช้กับสกิลนางร้าย ผลตอบรับนับว่าเยี่ยม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คือว่า ฉันกลัวทำข้อสอบไม่ได้ ฉันเลยไปปรึกษาอเล็กซิส แล้วเขาให้นี่ฉันมา” เธมม์กระอ้อมกระแอ้มตอบ “เขาบอกให้ฉันซ่อนในกระเป๋าเสื้อแล้วเอาเข้าห้องสอบ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; โพย....  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ความโกรธของเรนิสพุ่งกระฉูด อเล็กซิสกล้าหลอกเธมม์เอาโพยเข้าห้องสอบ นายงูพิษชัดๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หากเธมม์ถูกจับได้ นี่เป็นความเสื่อมเสียครั้งยิ่งใหญ่ของตระกูลเทรลิสเลยทีเดียว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสคว้าโพยที่เป็นกระดาษธรรมดาไม่มีเวทย์ไปดู ก่อนฉีกเป็นชิ้นๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คือว่า..อเล็กซิสบอกว่า กระดาษจดงานพวกนี้ไม่มีเวทย์ เอาเข้าห้องสอบได้ ไม่เป็นไร”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายโง่” เรนิสตะคอกใส่เธมม์ “นายสอบตกดีกว่านายทุจริต นายกล้าดียังไงเอาศักดิ์ศรีของตระกูลมาล้อเล่น ท่านพ่อจะเสียหน้าแค่ไหนถ้านายถูกจับได้และถูกประจานว่าโกง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรนิส ฉันไม่ตั้งใจ” เธมม์พูด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายอเล็กซิสนั่นอยู่ไหน ฉันจะไปจัดการ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรนิส อเล็กซิสก็แค่หวังดี”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายหุบปากไป หวังดีบ้อบออะไรกัน” เรนิสดุเธมม์เสียงเข้ม “นายเข้าไปสอบก่อน หลังสอบฉันจะจัดการ ทั้งนายแล้วก็นายงูพิษนั่น”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ใครนะ นายงูพิษ” เธมม์ที่ยังไม่มีทีท่าว่าจะสำนึกถาม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายโง่” เรนิสหงุดหงิดมาก “นายเข้าห้องสอบไปเลย ต่อไปนี้อย่ารับของอะไรแปลกๆจากใครอีก”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เหนื่อยใจ ทำไมเธอรู้สึกเหมือนแม่เด็กเวลาสอนลูกอายุ 5 ขวบไม่ให้รับของจากคนแปลกหน้านะ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การสอบในวันนั้นผ่านไป เธมม์จะทำได้หรือไม่ เธอไม่ค่อยสนใจหรอก คิดแต่ว่าสอบเสร็จแล้วจะจัดการนายหมูตอนกับนายงูพิษยังไงดี เสียแรงที่นายหมูเห็นนายงูพิษเป็นเพื่อน มาแว้งกัดกันได้   เออ เดี๋ยวนะ เคยได้ยินแต่นิทานอีสปชาวนากับงูเห่า เรื่องหมูกับงูเห่านี่มีไหมนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   หลังสอบ เธอมาดักรออเล็กซิส  อเล็กซิสยังคงดูดีเช่นเคย เส้นผมสีน้ำตาลอ่อนของเขาปลิวไปตามลมน้อยๆ ตามหน้าตึกเรียนชอบมีลมพัด ไม่รู้เป็นนโยบายของผู้ผลิตเกมหรือไงที่ต้องการให้บรรดาพระเอกดูหล่อน่าหลงใหล มักจะมีลมและกลีบดอกไม้ไม่ก็ใบไม้ปลิวตลอด ไม่ว่าจะฤดูไหนก็ตาม นี่แหละการจัดฉากเพื่อจีบหนุ่ม...  เรนิสเดินเข้าไปหา “อเล็กซิส เรามีเรื่องต้องคุยกัน”  เขาเลิกคิ้ว ทำให้ใบหน้าของเขาดูเป็นหนุ่มหล่อมีเสน่ห์ขึ้นมาทันที “เรนิส มีอะไรหรือ ช่วงนี้เป็นช่วงสอบ ไม่เหมาะที่เราจะทำความสนิทสนมนะ รอไว้หลังสอบเสร็จดีไหม ค่อยมาทำความรู้จักกัน” น้ำเสียงเขายียวนใช้ได้เลยทีเดียว  ทำความรู้จัก หนอย นี่นายพระเอกงูพิษคิดว่า นางร้ายอันดับ1ที่อัพสกิลมาแล้วอย่างเรนิสจะสนใจนายพระเอกที่ถูกเขี่ยออกไปจากสารบบ ตั้งแต่ฉากแรกๆอย่างนายหรือไง ฝันไปเถอะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (อย่าลืมสิอเล็กซิส ว่านายแทบไม่มีบทพูดเลย พึ่งมามีก็ฉากนี้แหละ)  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เปิดโหมดนางร้าย เชิดหน้าขึ้น โบกพัด แล้วค่อยถาม “นายกล้าดียังไง คิดจะวางแผนให้เธมม์เอาโพยเข้าห้องสอบ”   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันไม่เกี่ยว” อเล็กซิสยังพูดอย่างยียวนต่อ “เธอมีหลักฐานอะไรว่าฉันเกี่ยวข้อง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เปิดโหมดจับกิ๊ก จากประสบการณ์ที่เคยเห็นคู่แฝดทำ ข่มไปก่อนว่ามีหลักฐาน “โพยนั่นไง เป็นลายมือนาย” ใช่ไม่ใช่ไม่รู้&nbsp; หลักฐานก็ฉีกทิ้งไปแล้วด้วย ...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วยังไง ถึงเป็นลายมือฉัน ก็ไม่ได้แปลว่าฉันเกี่ยวนี่” อเล็กซิสยังคงยียวนได้เรื่อยๆ เธอชักสงสัยแล้วสิว่า ตอนเล่นเกมเป็นเจนนี่ นายนี่ไม่เห็นกวนตีนขนาดนี้เลย ถ้านายนี่พูดจาแบบนี้ รูทพระเอกเบอร์ 4 อย่างอเล็กซิส เธอคงเคลียร์ไม่จบก็ปวดหัวไมเกรนโจมตีซะก่อน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วยังไงเหรอ อืม ฉันก็ไม่รู้สินะ” เรนิสตอบพลางทำสีหน้ากวนๆบ้าง “แต่ถ้าฉันเล่าเรื่องนี้ให้ท่านพ่อฟัง...” เปิดโหมดอันธพาล เวลาก่อเรื่องต้องอ้างพ่อ อ้างบรรพบุรุษ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “กฏโรงเรียนห้ามใช้อิทธิพลครอบครัว” อเล็กซิสเริ่มไม่มีรอยยิ้มยียวนแล้ว สีหน้าเครียดและจริงจังขึ้นมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ก็ใช่” กลับมาโหมดนางร้ายใหม่และอันธพาลซ้ำ จู่โจมจุดอ่อน “ฉันไม่ได้ทำอะไรนายนี่ แค่จะเล่าเรื่องนี้ให้ท่านพ่อฟังเฉยๆ ว่าแต่ นายมาจากวิหารไหนนะ อ้อ วิหารเวลล์” ลืมโบกพัด แต่ไม่เป็นไร แค่นี้อเล็กซิสก็เพลี่ยงพล้ำแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เข้าใจแล้ว ทำไมอันธพาลวัยรุ่นเวลามีเรื่อง เวลาจะกร่าง ต้องชอบอ้างพ่อ อ้างแม่ การมีคนคุ้มกะลาหัวมันดีอย่างนี้นี่เอง  แต่ฉากปักธงถล่มพระเอกยังไม่จบ ตัวประกอบหมูก็วิ่งเร่เข้ามา  “เรนิส อย่าโทษอเล็กซิสเลย เขาแค่อยากช่วยฉัน” หนอยนายเธมม์ นี่นายเป็นตัวประกอบเบ๊สมุนนางร้ายอย่างเรนิสนะ อย่าได้คิดยกระดับตัวเองเป็นนางเอกแสนดีเลย หน้าไม่ให้ หุ่นก็ไม่ได้   “นายหุบปาก” คราวนี้อเล็กซิสเปลี่ยนบทผู้ถูกกระทำมาเป็นพระเอกแนวตบจูบ หันไปตวาดเธมม์ “นายไม่ต้องมายุ่ง”  “อเล็กซิส...เราเป็นเพื่อนกันนะ” เธมม์หันไปจับมืออเล็กซิสเขย่าเบาๆ โป๊ะเชะ เรนิสเริ่มรู้สึกว่าตกอยู่ในฉากใหม่ นิยายรักระหว่าง อเล็กซิส-เธมม์  (มีใครลงเรือลำนี้ไหม อเล็กซิส-เธมม์)  &nbsp;  ฉากนิยายรักดราม่า จบลงอย่างรวดเร็ว เรือล่มไม่เป็นท่า อเล็กซิสสะบัดแขนออก  “ใครเป็นเพื่อนกับนาย”  “นายหมายความว่ายังไง เราเป็นเพื่อนกันตั้งแต่เด็กแล้ว”เธมม์ทำหน้าราวกับถูกหักอก  “ตั้งแต่เล็ก หัวหน้านักบวชเอ็นดูแต่นาย มีอะไรก็ให้นายก่อน” อเล็กซิสพูดด้วยความคับแค้นใจ “ขนาดตอนตระกูลเทรลิสจะเลือกบุตรบุญธรรม เขายังสนับสนุนนายที่ไร้คุณสมบัติ แทนที่จะเป็นฉัน”  สีหน้าของเธมม์ดูเจ็บปวดมาก ราวกับหมูน้อยโดนทำร้าย  “นาย ทำไมนายคิดแบบนี้”  “หรือว่าไม่จริง นายมีคุณสมบัติอะไรที่ดีกว่าฉันบ้าง ไม่ว่าจะความสามารถ พลังเวทย์ รูปร่างหน้าตา ถ้าไม่ใช่เพราะพวกนักบวชพวกนั้นสนับสนุนนาย มีหรือนายจะได้รับเลือก”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   “นายเข้าใจผิดแล้ว” เรนิสพูดขึ้นมา “หัวหน้านักบวชไม่ได้สนับสนุนเธมม์หรอกนะ แต่เป็นฉันเอง”  “เธอเกี่ยวอะไรด้วย” อเล็กซิสหันมาตะโกนใส่เรนิส  “เกี่ยวสิ” เรนิสยิ้มมุมปาก โหมดนางร้ายทำงาน “ก็ตอนที่เลขาท่านพ่อส่งข้อมูลเด็กกำพร้ามา ฉันไปแอบดู”  “เธอทำอะไรนะ” เธมม์หันมามองด้วยความตกใจ  “ฉันก็แอบดู” เรนิสตัดสินใจพูดความจริง แต่ว่าเพียงครึ่งเดียว ที่เหลือก็โกหกสิ “ฉันเห็นรูปเธมม์ แล้วฉันก็ชอบ ฉันก็เลยแปะกระดาษโน๊ตไว้บอกท่านพ่อว่าฉันชอบเธมม์ อยากได้เป็นพี่บุญธรรมก็เท่านั้นแหละ”  “เธอ ..เธอ ชอบนายนี่” อเล็กซิสชี้ไปที่เธมม์แล้วมองเธอย่างตกตะลึง  “อือ ใช่ ก็ฉันชอบแบบนี้ นายจะทำไม” โกหกตามด้วยแถต่อ  “ไม่จริง เป็นไปได้ยังไง” อเล็กซิสมองหน้าเรนิสตาแทบถลน ก็แน่ล่ะ เทียบเธมม์กับอเล็กซิส คงจะหายากที่จะมีผู้หญิงบอกว่าชอบเธมม์มากกว่า  “จริง ฉันชอบแบบเธมม์ นายมีปัญหาอะไร” เรนิสโกหกต่อไป  “เธอชอบฉันงั้นหรอ หรือที่เธอไม่ชอบเจ้าชายซี..”เรนิสตบกะโหลกนายเธมม์ทีนึงก่อนที่นายนี่จะพูดจาเหลวไหล  “นายพูดเพ้อเจ้ออะไร ก็ตอนฉัน8ขวบ เห็นวีราเนสมีตุ๊กตาหมู เลยอยากเล่นตุ๊กตาหมูบ้าง ก็เท่านั้นเอง” หากซีริลได้ยินแล้วเข้าใจผิดว่าเธอชอบนายเธมม์มากกว่าเขา ทั้งเธอและเธมม์คงไม่ได้มีจุดจบดีๆแน่ “นายเธมม์ นายตาสว่างแล้วจะไปไหนก็รีบไปเลย คราวหน้าถ้านายทำเรื่องโง่ๆอีก ฉันจะจัดการนายจนจำหน้าเดิมของตัวเองไม่ได้เลย” เธมม์เหมือนได้สติ เขาวิ่งหนีไปอย่างรวดเร็ว โหมดเสือชีต้าร์ทำงาน  เรนิสจ้องมองอเล็กซิส “นาย ที่ทำแบบนี้คิดอยากเป็นศัตรูกับตระกูลเทรลิสรึเปล่า”   อเล็กซิสหน้าซีดลง “เรื่องนี้ไม่เกี่ยวกับตระกูลเทรลิส”  “จะไม่เกี่ยวได้ยังไง ถ้าเธมม์ทำเรื่องเสื่อมเสีย มันก็กระทบตระกูล”  “ช่วยไม่ได้ ท่านพ่อเธอรับเด็กไม่มีคุณสมบัติที่ดีมาเป็นลูกบุญธรรมเอง"  เรนิสก้าวเข้ามาชิดกับอเล็กซิส ก่อนที่จะกระซิบ “นายอยากเป็นลูกบุญธรรมตระกูลเทรลิสจริงๆหรือ” อเล็กซิสสูงกว่าเธอไม่น้อยทำให้ต้องเขย่งปลายเท้า “นายแน่ใจแล้วหรือ”  “เธอ หมายความว่ายังไง” อเล็กซิสดูงงงวย  “ก็หมายความว่า ก่อนจะมาเป็นบุตรบุญธรรม ท่านพ่อต้องตรวจสอบประวัติเด็กที่เลือกอย่างละเอียดแม้จะเป็นเด็กกำพร้าก็ตาม” เรนิสแสยะยิ้มแบบที่เธอคิดว่าดูชั่วร้าย เธอซ้อมมากระจกหลายทีแล้ว แบบนี้ดูร้ายกาจดี ดาราดาวร้ายอย่างลิลลี่ยังคอนเฟิร์มเลย  “เธอ เธอ พูดถึงอะไร”  “ก็ตามนั้น นายพร้อมจะให้พวกเราตรวจสอบ ครอบครัวเดิมของนายรึเปล่า” รอยยิ้มของเธอน่าจะชั่วร้ายใช้ได้ อเลกซิสมีเหงื่อซึมออกมาจากไรผม  “ธะ ..เธอ ปะ ไปรู้อะไรมา” พระเอกเบอร์ 4 นายติดอ่างตั้งแต่เมื่อไหร่  “ไม่รู้อะไรหรอก แค่ถามว่านายพร้อมให้เราตรวจสอบไหม”  “หมายความว่ายังไง” นายนี่ถามซ้ำไปมาอยู่ได้ มีมุขอื่นไหม  “ก็ในเมื่อนายไม่ได้รับเลือก เราก็ไม่ได้ตรวจสอบ ฉันเองก็ไม่อยากยุ่งเรื่องส่วนตัวของนาย” เธอถอยหลังออกมาก่อนที่จะพูดต่อว่า “แต่ถ้านายยุ่งกับพวกเรามากๆ ก็ไม่แน่เหมือนกัน ฉันอาจจะอยากรู้ก็ได้”  เรนิสเดินจากไป ทิ้งให้อเล็กซิสที่ดูตกตะลึงยืนมองอยู่ตรงนั้น ใบหน้าของเขาซีดขาว มือของเขากำแน่น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เอาสิ อเล็กซิส ตอนนี้นายไม่มีทั้งเงิน ไม่มีอำนาจ นายจะทำอะไรฉันได้” เรนิสพึมพำเบาๆ “ฉันไม่มีวันจบแบบรูทหายนะของนายแน่นอน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เห็นไหมล่ะ ถ้าเธอไม่กำจัดอเล็กซิสไปก่อน คนที่โดนเล่นงานวันนี้อาจจะเป็นเธอก็ได้ นายพระเอกงูพิษขี้อิจฉานี่อันตรายจริงๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อันทีจริงตามเกม ตระกูลเทรลิสไม่ได้ตรวจสอบประวัติอะไรเด็กกำพร้าหรอก เรื่องนี้เธอรู้ได้ยังไงงั้นหรือ ก็เล่นรูทอเล็กซิสจนเคลียร์นั่นแหละนะ  ไม่งั้นเธอจะรู้ได้ยังไงว่านายนี่มันงูพิษขนาดไหน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สกิลที่เรียนมานับว่าใช้ได้ครบ ไหนใครว่าสกิลนางร้ายใช้กับพระเอกไม่ได้ จริงๆก็ใช้ได้เป็นบางรายเหมือนกัน ถ้าเลือกสถานการณ์ได้ดี  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;  ด้านหลังอเล็กซิสมีต้นไม้ที่ใหญ่ต้นหนึ่ง เงาของเด็กหนุ่มคนหนึ่งทอดอยู่หลังต้นไม้ต้นนั้น เขาอยู่ไม่ไกลจากจุดที่เกิดจากการโต้เถียงกันและเห็นเหตุการณ์ทุกอย่าง และหากพูดด้วยเสียงไม่เบานักเขาย่อมได้ยิน เขายิ้มมุมปาก มีเรื่องน่าสนใจอีกเรื่องแล้ว  &nbsp;  Writer’s note :   จากตอนที่แล้วมีคนcomment ว่าเจนนี่นางร้าย  เจนนี่ตามนิสัยดั้งเดิมก็เป็นเด็กมีปัญหาแบบไปรู้เรื่องของแม่ที่ไม่ควรรู้ นางเก็บกด มีปมชีวิตเยอะ นิสัยดั้งเดิมเจ้าคิดเจ้าแค้นอยู่แล้ว ประมาณเธอทำฉันเอาคืนให้เจ็บกว่าเดิม แต่นางมาเกิดเป็นนางเอก โดยหน้าตารูปร่างนางจะดูสวยใสไร้เดียงสา ครอบครัวคนรอบข้างคาดหวังว่านางจะดี นางก็อยากจะดี แต่พอมีอะไรมากระตุ้น นิสัยร้ายๆดั้งเดิมนางจะกำเริบ สรุปคือดีๆร้ายๆแล้วแต่โอกาสจะพาไป  เอาเข้าจริง โดยนิสัยนางเหมาะเป็นนางร้ายสุดละ แต่มาเกิดเป็นนางเอก โดนบังคับกลายๆว่าต้องเป็นคนดี นางออกมาเป็นนางเอกร้ายแต่แอ๊บแบ๊ว ชอบหาจังหวะแทงข้างหลัง &nbsp;มีสตอเบอร์รี่มาเป็นไร่ๆ  ส่วนเรนิส นิสัยดั้งเดิม โลกบวกหน่อย ทุ่งลาเวนเดอร์กระจาย รั่วๆ ดันมาเกิดเป็นนางร้ายไง สถานะครอบครัวตามใจสุดกู่ แบบอยากทำอะไรไม่มีใครกล้าว่าใครๆก็บอกว่านางหยิ่ง หน้าตาก็นางร้ายชัดๆ แต่นางร้ายไม่เป็น ที่ทำก็คือเข้าโหมดร้ายไม่ใช่ความร้ายจริงของนาง ความจริงแล้วนางรู้ความลับของตัวละครส่วนใหญ่ แต่นางแค่ใช้ข้อมูลแค่ป้องกันตัว ไม่ได้เล่นงานใครจริงจัง วิธีกำจัดรูทหายนะก็ไม่ได้เอาถึงตาย ก็ร้ายแบบรั่วๆ  &nbsp;  ตอนหลังๆจะเห็นชัดขึ้นว่าเหตุการณ์เดียวกัน 2 คนนี้มีแนวคิดต่างกันสุดขั้ว  ถ้าถามว่าทำไมไม่สลับ2คนนี้กัน  ก็ชื่อนิยายก็บอกอยู่แล้วตรงตามตัว ว่าจะ พัง และท่านพลาดแล้วที่หลวมตัวมาอ่าน 55  ถ้านางเอกไม่ร้าย  นางร้ายไม่รั่ว  แล้วไรท์จะเอาอะไรมาเขียนละเนอะๆ โฮะๆๆ ไรท์ต้องสร้างปัญหาอยู่แล้ว จะได้มีงานให้เขียน..  &nbsp;  

 </div> 
