 <div style="word-wrap: normal;width:90%;">
			
				
    คำเตือน: หากท่านใดมีความทรงจำวัยเด็กอันแสนสวยงามเกี่ยวกับเทพนิยายและเจ้าหญิง ท่านจงเก็บมันไว้ให้ดี บทนี้อาจทำลายความทรงจำสวยงามของท่านได้  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แอริล ย้ายโรงเรียนมาได้หลายเดือนแล้ว ไม่ต่างจากเดิมที่เธอเคยเรียนที่โรงเรียนจีเซลล์ โรงเรียนไม่ได้เรื่องเหมือนๆกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรงเรียนเวทย์ฟานเซียส์เป็นโรงเรียนเวทย์ชื่อดังของอาณาจักรฟานส์ แอริลยังจำวันแรกที่เข้ามาถึงเมืองหลวงได้   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เมืองหลวงอาณาจักรฟานส์ดูใหญ่กว่าเมืองหลวงของอาณาจักรอีสเทร่าไม่น้อย ตอนเดินทางเข้ามา พี่ชายซื่อบื้อของเธอพาพวกเธอไปร้านอาหารหรูหราแห่งหนึ่ง คู่รักของพี่ชายซื่อบื้อ น่าจะคู่รักนั่นแหละนะ หน้าจุ้มจิ้มน่ารักใช่น้อยเมื่อไหร่กัน เธอยังนึกอิจฉาไม่น้อย ช่างเหอะ สาวน้อยของพี่ชาย แค่มองๆก็ยังดี อาหารมื้อนั้นอร่อยพอใช้ แน่ละ อาหารรสเลิศแบบไหนบ้างที่เธอไม่เคยสัมผัสมาก่อน ก็เธอเป็นเจ้าหญิงนี่นะ    แต่ความสุขหลังได้กินอาหารเลิศรส พร้อมกับนั่งมองสาวน้อยหน้าตาดีต้องจบลง มีคนเดินชนแอริลขณะคณะของเธอกำลังจะออกจากร้าน ช่างกล้านัก    “นาย ชนฉันหาเรื่องหรือยังไง นี่ยังโดนนมฉันด้วย” เธอจำได้ว่าเธอตะคอกลั่นร้านหลังจากนั้นเธอก็ลืมตัวซัดมันซะน่วม เฮ้อ ลืมตัว เข้าใจไหม ลืมตัว พอรู้อีกทีมันก็ลงไปกองกับพื้นแล้ว เธอเตะซ้ำอีกที2ที ก็มันโดนหน้าอกเธอนี่นา พวกผู้ชายชั่วช้าบ้ากาม สมควรโดน  แต่ที่ทำให้เธอโกรธขึ้นไปอีกคือ เพื่อนของพวกมันนี่แหละ ยังไม่วายมาหาเรื่อง สุดท้ายคนของพี่ชายซื่อบื้อกับคนของอีกฝ่ายทำท่าจะสู้กัน ไม่ใช่ธุระอะไรของเธอแล้วนี่ เธอเลยเดินออกมา กะว่ารอพวกเขาสู้กันให้เสร็จแล้วเธอค่อยกลับไปกระทืบคนเจ็บที่นอนบนพื้น  แน่ละ ตอนนี้พวกเขาใช้เวทย์สู้กัน เธอไม่คิดเข้าไปยุ่งหรอกนะ ก็เธอไม่มีพลังเวทย์นี่นา   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ระหว่างเดินมารอหน้าร้าน มีแผงลอยขายดอกไม้อยู่แผงหนึ่ง เธอคิดว่าจะซื้อสักดอก2ดอกไปให้วีร่า ผู้ติดตามของเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่แล้วนังแม่ค้าขายดอกไม้หน้าตาไม่สวยนั่น ดันบอกเธอว่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “น้องสาวน่ารักมาก ดอกกุหลาบสีแดงช่างเหมาะกับน้องสาวอย่างมาก”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอเกลียดที่สุดเวลามีใครมาเรียกเธอว่าน้องสาว แล้วยังมาหาว่าดอกกุหลาบเหมาะกับเธออีก   “ดอกบ้าดอกบอ แกว่าเหมาะกับใคร หา ..” แอริลตวาด  กว่าจะรู้ตัวอีกที เธอก็พังแผงลอยเสร็จพร้อมกับกระทืบแม่นั่นจนสลบไป พี่ชายซื่อบื้อทำหน้าที่จัดการเก็บกวาด ส่วนเธอถูกองครักษ์หิ้วไปรอในรถม้า  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากส่งเพื่อนสาวคนสวยของพี่ชายซื่อบื้อที่โรงเรียนไม่ได้เรื่องนั่นแล้ว พวกเขาต้องเข้าไปพระราชวัง ใช่สิ ไปรายงานตัว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พระราชากับพระราชินีออกมาต้อนรับพวกเธอ เธอได้เจอกับเจ้าชายซีริล ไม่ค่อยถูกชะตาเท่าไหร่ หมอนั่นดูดีเกินไป แต่เจ้าชายอีกองค์ไม่ได้เจอ เพราะไรซักอย่างนี่แหละที่เธอไม่สนใจจะจำ แต่ตอนหลังก็ได้เจออยู่ดี ไอ้เจ้าคนหน้าสวยๆไม่น่าเกิดเป็นผู้ชายคนนั้นแหละ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรงเรียนไม่ได้เรื่องนั่นก็พอมีอะไรดีๆบ้าง นักเรียนหญิงล้วนแล้วแต่หน้าตาดี โดยเฉพาะเพื่อนร่วมชั้นของเธอ น่ารักๆทั้งนั้น ไม่ว่าจะเจนนี่ คู่รักของพี่ชายซื่อบื้อ เรนิส คู่หมั้นของเจ้าชายน่าหมั่นไส้ แล้วก็เบลล่า เสียดายนมแบนไปหน่อย คนอื่นๆก็มีที่ดูดีหลายคน อย่างวีราเนสก็น่ารักดี เสียดายปากไม่ค่อยดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ที่ว่าปากไม่ดีย่อมต้องโดนสั่งสอน โดยเฉพาะพวกไม่สวยด้วย ปากเสียด้วย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ครั้งหนึ่ง วีราเนสกับเพื่อนสนิท 2 คนของเธอมาหาเรื่องแอริล  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เป็นเจ้าหญิงอะไร เสียชาติเกิดจริงๆ ไม่มีพลังเวทย์แม้ซักแอะ” เสียงเพื่อนหน้าตาไม่ดีสักคนของวีราเนสดังขึ้นมา พวกเด็กหน้าตาไม่ดี แอริลไม่สนใจหรอกว่าชื่ออะไร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “น่าสงสารจริงๆ พี่สาวพี่ชายต่างมีพลังเวทย์หลายธาตุ” เสียงหวานๆของวีราเนสดังขึ้น ไม่เห็นมีกระแสของความสงสารอยู่ในคำพูดนั้นเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วไง มีปัญหาอะไร” แอริลเลิกคิ้วพูดขึ้นมาพร้อมยักไหล่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ก็เห็นว่าเธอน่าสมเพช” เสียงเพื่อนของวีราเนสดังขึ้นมา แล้วหลังจากนั้น แม่นั่นก็ลงไปกองกับพื้นพร้อมกับแผลฟกช้ำที่ข้างเอว อืม แอริลไม่แน่ใจหรอกนะว่าใช้ท่าอะไรจัดการ แต่ไหนๆก็จำไม่ได้ ขอเตะซ้ำไปอีกสักที 2 ทีละกัน ส่วนวีราเนส เห็นว่าหน้าตาดีหรอกนะ ละเว้นให้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใครมีหลักฐานบ้างว่าแอริลอัดเพื่อนนักเรียน ไม่มี๊ ไม่มี แน่ละเธอไม่มีพลังเวทย์ เมื่อไม่ใช้พลังเวทย์ อาจารย์จับกระแสเวทย์ไม่ได้ ย่อมไม่มีใครมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากนั้นไม่มีนักเรียนคนไหนกล้าพูดถึงเรื่องไร้พลังเวทย์อีกเลย เฮ้อ เด็กที่นี่กระจอกกว่าสมัยเรียนที่โรงเรียนไม่ได้เรื่องจีเซลล์นั่นซะอีก  &nbsp;  การเรียนที่โรงเรียนไม่มีอะไรมาก เรียนแค่วิชาบังคับ กับวิชาการต่อสู้ วิชาอื่นไม่ต้องเรียน วิชาเวทย์ ในเมื่อไม่มีซักธาตุก็ไม่ต้องเรียน เห็นไหม สบายจะตาย  วิชาการต่อสู้แบบใช้อาวุธ แอริลชอบที่สุด แต่หลังจากเรียนไปได้ไม่นาน ไม่มีนักเรียนคนไหนยอมมาเป็นคู่ซ้อมให้แอริลอีกเลย พวกนั้นบอกว่าแอริลรุนแรงเกินไป  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มีจดหมายจากพี่หญิง อเดลลีน บอกให้เธอเรียนวิชา ทำอาหาร เย็บผ้า มารยาทและการเต้นรำ ช่างไร้สาระ เรื่องเต้นรำเหรอ แค่คิดว่าจะมีผู้ชายซักคนโอบเธอ เธอก็ขยะแขยงแทบตายอยู่แล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; และที่เธอต้องย้ายโรงเรียน ไม่ใช่เพราะผู้ชายน่าขยะแขยงนั่นหรอ นายน้อยตระกูลพาร์กเกอร์ ชื่ออะไรนะ จำไม่ได้หรอก เธอไม่เคยจำชื่อเด็กผู้ชาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ยังไงก็ตามขนาดเธอเล่นงานมันขนาดนี้ นายพาร์กเกอร์ยังบอกว่าอยากย้ายตามมาดูแลเธอด้วย ขยะแขยงที่สุด&nbsp; นี่มันไม่เข็ดเลยใช่ไหม หรือเธอต้องฆ่ามันก่อน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สายของเธอรายงานมาว่า นายพาร์กเกอร์อะไรนั่นอยากย้ายตามเธอมาจริงๆ และตระกูลพาร์กเกอร์มีบ่อนอยู่ในโรงเรียน ใช่ บ่อนลับๆในโรงเรียน น่าสนใจใช่ไหมล่ะ เธอรู้สึกได้ทันทีว่ามีอะไรน่าทำแล้ว งานคุมบ่อน ตั้งแต่เกิดมาเธอยังไม่เคยคุมบ่อนเลยซักที งานนี้น่าสนใจมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอบุกไปจู่โจมเด็กนักเรียนที่สายรายงานว่าเป็นคนเดินโพย หลังจากนั้นบุกไปที่เจ้ามือ หลังจากทำการข่มขู่ทั้งสมุนและจดหมายเวทย์ไปข่มขู่เจ้านายของพวกมันอย่างนายพาร์กเกอร์ บ่อนนี้ก็ถูกเธอยึดครองโดยง่ายได้ เจ้ามือได้เปลี่ยนจากนักเรียนที่เป็นนอมินีของตระกูลพาร์กเกอร์ เป็นเจ้าหญิงองค์เล็กแห่งราชวงค์อีสเทร่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใช่ เจ้าหญิงแอริล มารี อีสเทร่า เจ้าหญิงผู้มีนามไพเราะและหน้าตาน่ารักดั่งนางฟ้าคนนี้นี่แหละ เป็นเจ้าของบ่อนคนปัจจุบัน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากยึดกิจการบ่อนประจำโรงเรียนได้ แอริลเริ่มรู้สึกว่าชีวิตมีความหมาย นี่แหละงานในฝัน หากจะให้ดี ให้มีคนเบี้ยวไม่ยอมจ่ายค่าพนันจะดีมาก แอริลอยากพาสมุนไปรุมอัดคน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานบ่อนการพนันเดิม เนื่องจากเปิดอย่างลับๆ จะเปิดให้แทงเฉพาะเวลามีการประลอง สำหรับเธอ ปีหนึ่งมีประลองแค่ 2 ครั้งน่าเบื่อเกินไป เปิดมันให้ทุกงานเลย เอาว่าประธานนักเรียนจะสอบได้คะแนนเท่าไหร่ อาจารย์เวทย์ที่ภรรยาท้องจะได้ลูกชายหรือลูกสาว อาจารย์ใหญ่จะตายตอนอายุเท่าไหร่ อันหลังนี่เป็นการวางเดิมพันระยะยาว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อ้อ ที่น่าสนใจคือการพนันสัตว์เวทย์ว่ารุ่นพี่ปี3ที่ดังๆจะสร้างสัตว์เวทย์เป็นอะไรได้บ้าง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานนี้ไม่น่าจะมีใครแทงถูก เพราะการจะสร้างสัตว์เวทย์เป็นอะไรนั้น มีแต่สวรรค์ที่รู้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่างน่าขำ มีนายหมูอ้วนคนหนึ่งมาวางเงินพนันถึงรายละ 200เหรียญทอง 3ราย ส่วนเจ้าชายหน้าสวยเสียชาติเกิดนั่นวางถึงรายละ 300 เหรียญทอง3ราย เอาเป็นว่า งานนี้แอริลน่าจะได้เงินถึง 1500 เหรียญทองมาฟรีๆ คนโง่ๆที่นี่มีอยู่เยอะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเรียนในแต่ละวันช่างน่าเบื่อ โชคดีมีบ่อนให้คุมทำให้มีความบันเทิงใจบ้าง พอเรียนไปได้สักพัก มีอีกอย่างหนึ่งที่นำความเพลิดเพลินมาให้แอริล  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วันหนึ่ง แอริลมาเช้ากว่าปกติ ไม่ได้ตื่นเช้าหรอกนะ ยังไม่ได้นอน คืนก่อนนั้นหนีไปเที่ยวนอกโรงเรียน กลับมาเช้ามืด วีร่าจับเธออาบน้ำแต่งตัวส่งเข้าห้องเรียน ระหว่างที่เดินไปโรงอาหารด้วยความง่วงงุ่น แอริลทำสมุดโน๊ตว่างเปล่าที่ไม่เคยจดอะไรเลยระหว่างเรียนหล่น   มีมือขาวๆเล็กๆ ดูน่าจะนุ่มนิ่มหยิบสมุดเล่มนั้น เด็กสาวคนหนึ่งก้มลงเก็บของให้แอริล.........เรนิส  พระเจ้า.........เนินอกเธอช่างดูสวยและอวบอิ่ม อย่างงี้เรียกว่าซ่อนรูปชัดๆ  โรงเรียนไม่ได้เรื่องนี่ เสื้อเชิ้ตควรจะติดกระดุมให้ต่ำหน่อย รัดรูปกว่านี้อีกนิด เสื้อคลุมตัวนอกบัดซบนั่นไม่สมควรมี ส่วนกระโปรงยาวลากพื้นคืออะไร แค่2คืบจากเอวก็น่าจะพอแล้ว  หลังจากนั้น แอริลก็เลิกโดดเรียน หาทางเบียดนายหมูอ้วนนั่นเข้าไปนั่งใกล้ๆเรนิส  “นายอ้วน นายขยับไปหน่อย ฉันอยากนั่งกับเรนิส”  เป็นความโชคดีของคนเรียนอ่อน เธอให้เรนิสช่วยสรุปหลังเรียนให้ นี่มันทำให้ความรู้ของเธอเพิ่มพูนมากมายทีเดียว   “ขอบคุณเรนิสมากๆเลย นอกจากจะสวยและยังแสนดี” แอริลพูดอย่างออดอ้อนเพื่อเป็นการขอบคุณ เธอกอดเรนิส ก่อนหอมแก้มข้างขวาอีก 2 ที มันเขี้ยวจริงๆ  เรนิสดูงุนงงนิดหน่อย ก่อนจะตอบว่าไม่เป็นไร การเป็นผู้หญิงด้วยกันก็มีดีตรงนี้แหละ  การเรียนอย่างรื่นรมย์แบบนี้ควรจะเกิดขึ้นอีกหลายครั้ง แต่ก็มีตัวก่อกวน  เจ้าชายหน้าสวยเสียชาติเกิดนั่น ชอบมาแย่งที่นั่งเธอ ไม่ก็หาว่าเธอมาแย่งที่นั่งเขา อันที่จริงเธอคิดจะต่อยมันลงไปกองกับพื้นเหมือนกัน แต่ดูแววตาเย็นชานั่น เธอรู้สึกได้ว่า นายนี่อันตราย  ไม่เป็นไร คราวหน้ามาเช้าๆ มาจองที่นั่งก่อน ถ้านายเจ้าชายนี่อยากนั่งข้างเรนิส เธอก็จะไปเบียดนั่งติดกับเบลล่าแทนก็ได้ ถึงจะแบนไปหน่อยแต่หน้าตาผ่าน ให้เบลล่าติว เสร็จแล้วก็ขอบคุณด้วยการหอมแก้ม นโยบายนี้ดีจริงๆ  แอริลรู้สึกว่า เธอย้ายโรงเรียนมาช้าไป...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   ความสุขที่เกิดขึ้นในโรงเรียนใหม่เกิดขึ้นได้ไม่นาน แอริลก็มีเรื่องปวดหัวจนได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจ้าเด็กอ้วนกับนายเจ้าชายหน้าสวยเสียชาติเกิดนั่น กลับทายสัตว์เวทย์ของรุ่นพี่ปี 3 ถูกทั้งหมด ไม่ว่าจะเป็นชนิด และธาตุ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อันที่จริงแอริลมีลางสังหรณ์ตั้งแต่ที่มีคนทายสัตว์เวทย์ของมิคาเอลถูกแล้ว ตอนนั้นเธอไม่ยอมจ่าย อ้างว่าแทง3คนต้องถูก3คนถึงได้เงิน เอาว่ากะจะโกงนั่นแหละ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจ้ามือบ่อนโกงบ้าง นิดๆหน่อยๆถือว่าไม่ผิด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่คนแทงกลับไม่โวยวาย ยินดีจะรอผลที่เหลือ แอริลชักรู้สึกตะหงิดตะหงิดนิดหน่อย แต่เธอคิดว่าคงจะฟลุคได้แค่ทีเดียว ใครจะไปฟลุคได้ตลอด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เงินรางวัลที่ต้องจ่ายสูงถึง 15000 เหรียญทอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ชิบหาย แอริลคนสวยจะเอาที่ไหนไปจ่ายล่ะเนี่ย  จะจดหมายไปขอที่บ้านก็กลัวพี่สาวจะรู้  น่ากลุ้มใจ....  กิจการบ่อนตั้งแต่มารับช่วงต่อยังทำรายได้ได้ไม่ถึง 3000 เหรียญทองเลย งานนี้ขาดทุนย่อยยับ  แต่การเป็นเจ้ามือบ่อน ย่อมเปรียบได้กับการเป็นมาเฟีย เธอขอใช้นโยบาย  “ไม่มี ไม่หนี ไม่จ่าย”  ยังไงก็ไม่มีใครรู้ว่าเจ้ามือบ่อนเป็นใคร สั่งให้เด็กเดินโพยเก็บตัว เท่านี้ก็หมดเรื่องละ แอริลคิดอย่างสบายใจ  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อยู่ดีๆ นายเจ้าชายหน้าสวยเสียชาติเกิดนั่นก็มาหาแอริล ไม่รู้ว่ามันไปสืบมาจากไหนว่าแอริลเป็นเจ้ามือบ่อน มันบอกว่าเธอเบี้ยวเงินพนัน เธอเลยกล่าวหาว่าเขากับพี่ชายแอบเตี้ยมกันมาก่อน ผิดกติกา   นายนั่นดูไม่สนใจแม้แต่น้อย “ไม่ได้เตี้ยม ฉันกับพี่ชายสองหน้าปกติเราไม่คุยกันอยู่แล้ว เมื่อตกลงกันแล้วเธอก็ต้องจ่าย”  เชอะ แอริลเป็นถึงเจ้าหญิงแห่งอีสเทร่า นายนั่นจะทำอะไรเธอได้ เจ้ามือไม่จ่ายจะทำไม  “ฉันไม่จ่าย นายจะทำไม นายจะทำอะไรฉันได้” แอริลตวาด  “เธอไม่จ่ายใช่ไหม งั้นได้” ซิลบาสเตียนร่ายเวทย์อะไรสักอย่างออกมา แล้วรอบตัวแอริลก็มีแต่ความมืด พอขยับตัวเหมือนเธอจะชนผนังอะไรซักอย่าง  “เธออยู่ในนี้แหละจนกว่าเธอจะยอมจ่าย” เสียงเย็นชาของซิลบาสเตียนดังเข้ามาในที่มืดและแคบที่เธออยู่  ใครจะคิดว่านายนั่นมีธาตุมืด มันใช้ธาตุมืดกักแอริลไว้ในกล่องดำมืดๆ งดน้ำงดอาหารถึง2วันเต็มๆ จนแอริลต้องยอมจ่าย เธอส่งจดหมายเวทย์ไปขอเงินเสด็จแม่ของเธอมาจ่ายนี่แหละ ที่น่าเจ็บใจคือเธอหายไป 2วันเต็มไม่มีใครสนใจเลย ทางโรงเรียนคิดว่าเธอโดดเรียน ส่วนวีร่าคนสนิทเธอคิดว่าเธอหนีเที่ยว  ในที่สุด เธอต้องจ่ายเงินให้นายเจ้าชายหน้าสวยน่าตายนั่น แถมนายเจ้าชายธาตุมืดนั่นยังบังคับเธอให้จ่ายเงินให้นายหมูด้วย  มีใครเข้าใจความทุกข์ของเจ้ามืออย่างเธอบ้างที่ต้องเสียเงินถึง 15000 เหรียญทอง  งานนี้โชคดีเธอย้ำนักหนากับเสด็จแม่ให้ปิดพี่หญิงอเดลลีนด้วย เธอบอกเสด็จแม่แค่ว่าเธอทำห้องพักของเจ้าชายซิลบาสเตียนและสวนหย่อมโรงเรียนพัง ต้องจ่ายค่าเสียหาย เสด็จแม่กลัวว่าจะเกิดความร้าวฉานระหว่างอาณาจักรจึงแอบส่งเงินมา แน่นอน เสด็จแม่ย่อมเชื่อว่าเธอทำจริง เพราะเรื่องพังข้าวของชาวบ้านจนต้องจ่ายค่าเสียหายมากมายเป็นเรื่องปกติ โชคดีจริงๆที่ผ่านมาเธอทำของชาวบ้านพังไว้เยอะ  ไม่อยากคิดเลยว่าถ้าพี่หญิงอเดลลีนรู้ว่าเธอเป็นเจ้ามือบ่อนพนันแล้วยังเสียพนันถึง 15000 เหรียญทองจะเกิดอะไรขึ้น  ช่างน่ากลัวจริงๆ...  เอาเถอะ งานประลองใกล้เข้ามาแล้ว ยังมีโอกาสกอบโกยเงินช่วงงานประลองนั่นอีก....หวังว่าคราวนี้จะถอนทุนคืน  &nbsp;  Writer’s note: อ่านเรื่องนี้แล้ว ลืมๆไปมั่งก็ได้ พวกเจ้าหญิงสวยๆในเทพนิยาย   วันนี้เราจะมาทำความรู้จักกับเจ้าหญิงรูปแบบใหม่ เจ้าหญิงอันธพาลเจ้ามือบ่อนจอมขี้โกง....  แอริล ... หนูเกินคำบรรยายจริงๆ แต่เหนือกว่าแอริลยังมี ซิลบาสเตียนอดีตจอมมารและพี่สาวที่ดูเหมือนแอริลจะกลัวมาก  นี่แหละคนที่ผู้ผลิตเกมหวังปั้นมาเป็นนางอิจฉา ดูแล้วไม่เห็นอนาคตในวงการเลย..  &nbsp;  &nbsp;  งานประลองรอบนี้ใครจะเป็นแชมป์หนอ?  

 </div> 
