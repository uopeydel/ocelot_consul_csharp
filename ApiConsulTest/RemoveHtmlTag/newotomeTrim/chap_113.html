 <div style="word-wrap: normal;width:90%;">
			
				
    Writer’s note: เดาว่าใครจะเป็นแชมป์งานประลองคนถัดไปกันบ้าง  ขอออกตัวว่าตอนนี้ผลิตเสร็จตั้งแต่วันที่ 7 พ.ค. แล้วนะคะ ไม่ได้กลั่นแกล้งใครแต่อย่างใด เรามาดูกันว่าใครแทงถูกมั่ง   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากจัดการฉากจบของนิทานเรื่อง นายหมูกับงูเห่าเสร็จแล้ว เรนิสมีงานต้องทำ ใช่แล้ว เตรียมตัวสำหรับงานประลอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การประลองปีนี้ ดูคึกคักเหมือนเดิม ตอนมาลงทะเบียน ซิลบาสเตียนส่งสายตาท้าทายมา หนอย นายปีศาจ คราวที่แล้วเธอยอมให้เขาชนะเพราะเห็นแก่เงินล่ะนะ แต่ถ้ารอบนี้เขายกรางวัลให้เธอ เธอจะยอมให้เขาชนะก็ได้ เธอเห็นชื่อเจ้าหญิงแอริลอยู่ในลิสท์ด้วย แต่แอริลไม่มีพลังเวทย์นี่นา หรือเธอจะใช้อาวุธสู้ ได้ยินว่ามีฝีมือไม่เบา ในคาบเรียนการต่อสู้ด้วยอาวุธ อัดนักเรียนชายไปหลายคนแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การประลองอนุญาตให้สามารถเอาอาวุธเข้าไปสู้ได้ทุกชนิด แต่เนื่องจากอาวุธสู้การใช้เวทย์ไม่ได้ และเวทย์ธาตุเหล็กสามารถเสกอาวุธได้ไม่จำกัด จึงไม่ค่อยมีใครนำอาวุธขึ้นไป และในความเป็นจริง โอกาสที่อัศวินที่ไม่มีเวทย์จะสู้ชนะนักเวทย์นั้นน้อยมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การประลองเช่นเดิมคือแพ้คัดออก รอบแรก เรนิสจับฉลากได้คู่กับแอริล ทั้งคู่โชคดีคือจับได้การยกเว้นการสู้รอบแรกเนื่องจากจำนวนคนเกิน เรียกว่าพาสนั่นแหละ เข้ามาสู้ในรอบ2ได้เลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คราวนี้บ่อนพนันลับๆในโรงเรียนมีแต้มต่อแอริล :เรนิส 10:1 ไม่มีใครแทงแอริลเลยแต่เจ้ามือกลับรับแทงเต็มที่ใครใคร่แทงก็จงแทงอย่างไรอย่างนั้นโดยไม่กลัวขาดทุน ทั้งๆเจ้ามือปีก่อนๆจะปิดไม่รับแทงหากเกรงว่าจะขาดทุน อันที่จริงเรนิสสงสัยตั้งแต่ตอนพนันสัตว์เวทย์แล้วว่าบ่อนยังดำเนินกิจการได้ยังไงเมื่อขาดทุนมหาศาลขนาดนั้น ตอนแรกยังลีลาไม่ยอมจ่าย แต่ต่อมาก็จ่ายมาแบบเธอยังงงๆ ก็ดี นึกว่าจะต้องสืบหาตัวเจ้ามือแล้วไปทวงหนี้ซะละ ดันจ่ายมาซะก่อน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เอาเป็นว่าถ้าบ่อนไม่เบี้ยวเงินเธอ เธอขี้คร้านจะสนใจละกันว่าเจ้ามือเป็นใคร  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสใส่ชุดแบบฟอร์มสำหรับนักเรียนชายเช่นเดียวกับแอริล   “เรนิสจ๋า เรนิสคนสวย เธอยอมแพ้ดีกว่าไหม ฉันกลัวเธอจะเสียโฉม” แอริลส่งเสียงออดอ้อนมา  เรนิสส่งยิ้มกลับ หมายความว่ายังไง เธอเป็นแชมป์เก่าและรองเชมป์เก่าเชียวนะ  “อย่าหาว่าฉันใจร้ายนะ” แอริลพูดต่อ “แต่ไงซะ ฉันเห็นว่าเธอน่ารักดี แถมนมใหญ่ ถ้ายอมคบกับฉัน ฉันออมมือให้ก็ได้”  เรนิสอึ้งไปก่อนก้มมองหน้าอกตัวเอง นี่เป็นแผนข่มขวัญคู่ต่อสู้หรือไง เรนิสยิ้มมุมปาก หากคิดว่าชนะเธอได้ก็ลองดู เจ้าหญิงนางร้ายไร้เวทย์ ยังไงซะเรนิสก็เป็นนางร้ายอันดับ1 อย่างแอริลน่ะ แค่อันดับ 3 เท่านั้นแหละ  “ไม่เป็นไรนะเรนิส ถ้าเธอบาดเจ็บฉันจะรับผิดชอบเธอเอง ฉันจะนอนเฝ้าเธอทั้งวันทั้งคืนเลย”  ประโยคข่มขวัญนี่ฟังดูทะแม่งทะแม่ง น่าขนลุกยังไงก็ไม่รู้  &nbsp;  แต่แอริลมีห่อผ้าอยู่ด้านหลังเป็นกระเป๋าจุของขนาดใหญ่ พอมีประกาศเริ่มการประลอง ขณะเรนิสกำลังจะร่ายเวทย์ สิ่งที่เธอเห็นแอริลหยิบออกมา ตาเธอแทบจะถลนออกมาจากเบ้า ของชิ้นนั้นเหมือนลูกน้อยหน่าสีดำ แอริลแกะสลักออกแล้วโยนมาทางเธอ เรนิสตัดสินใจกระโดดหลบลงจากเวทีตามสัญชาตญาณก่อนที่เสียงระเบิดจะดังขึ้น เธอรอดแล้วก่อนค่อยๆตะเกียกตะกายจากกองหินขึ้นมา ว่าแต่เจ้าหญิงอย่างแอริลมีระเบิดได้อย่างไร  การต่อสู้ระหว่าเรนิสและแอริล จบลงที่แอริลชนะ และเวทีพัง แอริลยังคงยืนอยู่บนเวทีที่เหลือเพียงครึ่งเดียว เธอพึ่งเข้าใจวันนี้นี่เอง ว่าทำไมโรงเรียนจีเซลล์ถึงไล่แอริลออก   อาจารย์วิ่งมากันเต็มไปหมด แอริลยืนยันว่าตามกฏแล้วสามารถนำอาวุธเข้าสนามประลองได้ทุกชนิด หลังจากบรรดาอาจารย์ทั้งหลายเช็คกฏข้อบังคับแล้วต้องจำยอมให้จัดต่อ ถูกต้อง ตามกติกาสามารถนำอาวุธชนิดใดเข้ามาก็ได้ ไม่ระบุว่าห้ามนำระเบิดเข้ามา ทำให้การประลองยังคงต้องจัดต่อไปแต่ย้ายสนามและอาจารย์เวทย์ที่มีธาตุดินต่างช่วยกันซ่อมแซมสนามเดิม  อาวุธแอริลดูน่ากลัวเกินไป คู่ต่อสู้คนถัดมาของเขาซึ่งเป็นเด็กปีหนึ่งที่ชนะเพื่อนรุ่นเดียวกันมาแล้ว2รอบ ตัดสินใจยอมแพ้ไปดื้อๆโดยไม่สู้ &nbsp;รอบถัดไปเป็นเพื่อนร่วมชั้นอีกคนที่ตัดสินใจยอมแพ้เช่นกัน   เนื่องจากผู้ประลองมีไม่ได้มากมายนัก การประลองจึงรวบมาจัดในวันเดียว การประลองรอบถัดไปเป็นการต่อสู้ของแอริลกับซิลบาสเตียนที่ชนะการต่อสู้มาแล้ว4 รอบแบบไร้รอยขีดข่วน รอบนี้จัดเป็นรอบรองชนะเลิศแล้ว เขาต่อสู้อยู่อีกสนามประลองพึ่งจะเปลี่ยนมาที่สนามนี้ในรอบนี้จึงไม่เห็นการต่อสู้ของแอริลกับเรนิส เนื่องจากการประลองมีถึง4สนามและจะเก็บเสียง  ซิลบาสเตียนเดินผ่านที่นั่งของเรนิส  “เด็กคนนี้นี่นะที่ชนะเธอมาได้ ไม่มีพลังเวทย์เลยซักนิด”  “ซิลบาสเตียน เห็นอาวุธแปลกๆให้กระโดดลงจากเวทีเลยนะ ยังไงชีวิตก็สำคัญกว่าชัยชนะ อ้อ...แล้วก็สำคัญกว่าเงินด้วย ตราบใดที่ยังมีชีวิตอยู่ก็ยังมีโอกาสชนะแล้วก็หาเงินได้อีก” เธอให้โอวาท ในฐานะที่เธอเคยทำผิด เอ่อ..เคยฆ่าซิลบาสเตียนมาก่อน อย่างน้อยนี่ก็เป็นการแสดงความหวังดี ในฐานะเพื่อนก็แล้วกัน  “ใครจะกระจอกได้อย่างเธอล่ะ” หนอย นายปีศาจ อุตส่าห์เตือนแล้วจะรู้สึก  &nbsp;  บนเวที...ซิลบาสเตียนมองดูแอริลอย่างเย็นชา  “ไปตายซะเถอะ ฉันเกลียดผู้ชายหน้าตาดีที่สุดแล้ว” แอริลตะโกนก่อนหยิบอาวุธออกมา นั่นมัน ถึงแม้รูปร่างจะบิดเบี้ยวไปบ้างแต่มันคล้ายปีนบาซูก้ามาก  “กระโดดลงจากเวทีมาเดี๋ยวนี้ซิลบาสเตียน” เรนิสวิ่งลงไปที่เวทีพลางตะโกน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แอริลหันปากกระบอกที่คล้ายบาซูก้าใส่ซิลบาสเตียนก่อนยิง ซิลบาสเตียนเหมือนไหวตัวทันพุ่งตัวหลบไป แอริลหยิบลูกระเบิดถอดสลักออกมาก่อนที่จะโยนไปที่ซิลบาสเตียน ซิลบาสเตียนเสกดาบออกมาปักลูกระเบิดออกไปตกที่ด้านหนึ่งของเวทีประลองก่อนที่เวทีระเบิดขึ้น พังไปอีกแถบ ตอนนี้เวทีเหลือแค่2ใน3 ของขนาดเดิมอาจารย์เวทย์ที่รอดูอยู่ต่างส่ายหน้าด้วยความกลุ้มใจ นี่พึ่งซ่อมเวทีเสร็จต้องซ่อมอีกแล้ว แอริลหยิบระเบิดออกมาอีกลูกถอดสลักและโยน ซิลบาสเตียนใช้เวทย์ไฟขึ้นต้านระเบิดที่กลางอากาศ หายนะชัดๆ เรนิสอยากจะกรีดร้อง โชคดีระเบิดเกิดระเบิดก่อนตกถึงพื้น และระเบิดอยู่สูงกว่าพื้นมาก แอริลหมอบลงกับพื้น ขณะที่ซิลบาสเตียนถูกเขม่าจากระเบิดตกใส่จนมอมแมมเหมือนตกถังถ่าน นี่นายปีศาจโง่รึเปล่า เอาไฟไปสู้กับระเบิดก็เละน่ะสิ เรนิสอยากจะกลับไปฆ่าผู้ผลิตเกม the legend of the real knight ทิ้งจริงๆที่สร้างนายปีศาจโง่ๆมา อ้อ พ่วงผู้ผลิต magic world and miracle girl ไปลงนรกด้วยกันเลย ไม่รู้ว่าออกเบบนางร้ายอันตรายอย่างแอริลมาได้ยังไง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายปีศาจโง่ นั่นมันระเบิด ห้ามใช้เวทย์ไฟ ใช้น้ำสิ ใช้น้ำ” เธอไปตะโกนข้างเวที ราวกับเป็นกองเชียร์   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;แอริลดูมีแผลถลอกเล็กน้อยจากสะเก็ดระเบิด เธอยังบ้าพอที่จะหยิบระเบิดอีกลูกหนึ่งออกมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “หยุดได้แล้ว เด็กบ้า โรงเรียนจะพังหมดแล้ว” เรนิสตะโกน แต่ดูท่าแอริลไม่ได้สนใจเลย คาดว่าปีหน้า แอริลอาจจะต้องย้ายไปเรียนที่อาณาจักรเวสท์แทน และปีต่อไปค่อยย้ายไปอาณาจักรไอซ์ เรียนให้มันครบเลย 4ปี 4โรงเรียน 4 อาณาจักร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แอริลถอดสลักระเบิดก่อนโยนออกไปที่ซิลบาสเตียน คราวนี้เขาเสกน้ำพุ่งออกมาดันเอาระเบิดกระเด็นออกไปตกที่ที่นั่งคนดู นักเรียนที่นั่งอยู่บริเวณนั้นวิ่งหนีออกจากสนามประลองจ้าละหวั่น ชุลมุนวุ่นวายไปหมด มีคนเหยียบกันจนบาดเจ็บ บรรดาอาจารย์ต้องช่วยกันต้อนเด็กๆออกไปจากสนาม โชคดีที่ระเบิดโดนน้ำทำให้ไม่ทำงาน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ระหว่างที่บริเวณอัฒจันทร์กำลังวุ่นวายอย่างถึงที่สุด ในสนามประลองก็เช่นกัน ตอนนี้แอริลหยิบสิ่งที่ดูคล้ายปืนพกออกมากระหน่ำยิงใส่ซิลบาสเตียนที่เสกโล่เหล็กขนาดใหญ่ขึ้นมาบัง แอริลหยิบระเบิดมาอีกลูกหนึ่งปาใส่ซิลบาสเตียน เรนิสตัดสินใจขณะที่อาจารย์กำลังวุ่นวายอยู่ไม่มีเวลาสนใจเหตุการณ์บนเวที เธอกระโจนไปผลักซิลบาสเตียนลงมากองที่พื้นพร้อมกับที่เธอลงมาทับบนตัวเขา ก่อนที่ระเบิดจะทำงานระเบิดเวทีที่เหลือจนเป็นซาก   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อาจารย์คะ ซิลบาสเตียนตกเวที แพ้แล้วค่ะ แอริลชนะค่ะ” เรนิสตะโกนโดยไม่สนใจสีหน้าที่ขาวซีดก่อนเปลี่ยนเป็นเขียวคล้ำของซิลบาสเตียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ยายแมวบ้า เธอทำบ้าอะไร”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายปีศาจโง่ ชีวิตสำคัญกว่า ของพวกนี้มันอันตรายทั้งนั้น บาเรียเวทย์ของอาจารย์ป้องกันเวทย์ไม่ให้ทำอันตรายจนเจ็บหนักแต่ไม่ป้องกันอาวุธหนัก แถมตอนนี้พวกอาจารย์วุ่นวาย เกิดนายถูกระเบิดตายจะทำยังไง”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนจ้องมองเธอเงียบๆสักครู่ ก่อนลุกขึ้นปัดเขม่าที่อยู่เต็มตัว   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “จุ้นไม่เข้าเรื่อง” เขาเดินจากไป  เชอะ นายขี้เก็ก ทำคุณบูชาโทษชัดๆ เรนิสอยากจะตบหัวตัวเอง เธอช่วยเขาไว้ทำไม ถ้านายปีศาจโดนเจ้าหญิงบ้าเลือดนั่นฆ่าตาย เธอก็จะลดรูทหายนะลงอีกรูทนึง หรืออาจจะตายทั้งคู่ นั่นน่าจะยิ่งดี  แล้วให้ 2 คนนั้นไปสู้กันใหม่ในชาติหน้า แบบคู่แค้นข้ามภพข้ามชาติ  ไม่น่าเลย  การต่อสู้ในรอบนี้จบลงแบบ พัง พัง แล้วก็ พัง  &nbsp;  ในที่สุดทุกอย่างก็อยู่ในความสงบอีกครั้ง รอบชิงชนะเลิศจะเป็นการต่อสู้ระหว่างแอริลและเจนนี่ซึ่งใช้เวทย์สายฟ้าจัดการคู่แข่งอย่างไร้เทียมทาน เรนิสแอบแช่งในใจให้แอริลพลาดโดนระเบิดของตัวเองบาดเจ็บต้องพักการเรียนไปซักปีก็ดี อาการบ้าเลือดของนางจะได้สงบลงบ้าง แต่อย่าถึงตายเลยนะยังไงก็สปีชี่ส์นางร้ายเหมือนกัน   ถ้าเวทย์สายฟ้าปะทะระเบิด อืม โรงเรียนอาจจะพังทั้งโรงเรียนเลยก็ได้ ให้โรงเรียนพังไปเลย จะได้หยุดเรียนซักครึ่งปี รูทหายนะจะได้ชะลอลง เธอชักสงสารเจนนี่อยู่ที่ต้องมาเจอคู่ต่อสู้นรกแตกแบบแอริลถึงแม้จะสงสารตัวเองมากกว่า   รอบชิงชนะเลิศจะต้องย้ายไปอีกเวทีหนึ่ง อาจารย์เวทย์ต่างต้องการยกเลิกการประลองนี้อย่างมากแต่ไม่สามารถทำได้ แต่โชคดี ผู้เข้าชิงชนะเลิศอีกคนคือเจนนี่สาวน้อยมหัศจรรย์ หลังจากที่เจนนี่เห็นสภาพเวทีและเหลือบมองในกระเป๋าอาวุธของแอริลแล้วพบว่ามีระเบิดเหลืออีก6-7ลูก เจนนี่ตัดสินใจยอมแพ้ไม่ต่อสู้ทันที ท่ามกลางความโล่งใจอย่างถึงที่สุดของบรรดาอาจารย์  ในที่สุดถึงแม้ว่าแอริลจะได้เป็นผู้ชนะ แต่ไม่ได้รับเงินรางวัลเนื่องจากต้องจ่ายค่าเสียหายจากการพังเวที นอกจากจะไม่ได้เงินแล้ว พระราชาแห่งอีสเทร่าอาจต้องจ่ายค่าเสียหายเพิ่มเติมอีก  และการประลองปลายปีนี้ แอริลถูกแบนไปโดยปริยาย จะลงประลองได้ใหม่ ปีหน้าเลย  พอเข้าใจได้ ใครจะอยากซ่อมเวทีกันบ่อยๆ  ว่าแต่ ขยับปีกผีเสื้อนิดเดียว ทำไมแอริลกลายเป็นแบบนี้ไปได้ ช่างเป็นการขยับปีกที่ส่งผลกระทบรุนแรงเสียจริง  &nbsp;  Writer’s note :&nbsp; ขอยืนยันว่าพังจริงๆ พังทั้งเวที พังทั้งเกม  คราวนี้ผู้ผลิตเกมเต้นเป็นเจ้าเข้าแน่ ไรท์เตือนแล้วว่าอย่าเอาแอริลมา นางน่ากลัว  &nbsp;  เท่านี่อ่าน comment มาน่าเสียดายไม่มีใครแทงถูกเลย งานนี้เจ้ามือกำไรไป   &nbsp;  ถ้าใครอ่านตั้งแต่วันแรกที่เปิดเรื่องแล้วยังจำได้ ข้อมูลเบื้องต้นจะบอกไว้ว่ามีตัวดำเนินเรื่อง 4 ตัว + 1 ตัวเสริม แต่ตอนหลังไรท์ลบออกไปละรู้สึกว่าสปอยล์  +1ตัวเสริม ที่ว่าก็คือแอริลนี่แหละค่ะ แต่นางไม่ได้ออกมาบ่อยเท่าไหร่หรอกค่ะ นานๆทีจะมาสร้างความวุ่นวาย ไม่งั้นอะไรๆก็พังไปหมด ซ่อมไม่ทัน  ตอนนี้เรามีใครบ้างอยู่ในลิสท์  เจ้าชายร้ายลึก  จอมมารจอมมึน  นางร้ายรั่วเค็ม  นางเอกมโนสตอ  และเจ้าหญิงอันธพาลบ้าเลือดพ่วงตำแหน่งเจ้ามือบ่อนไปด้วย งานนี้บ่อนนางคงฟื้นสภาพคล่องมาได้บ้าง  รักใครชอบใครแจ้งมาได้เลยค่ะแต่โหวตของท่านไม่มีผลต่อตอนถัดไปหรอกนะเพราะมันผลิตไปล่วงหน้าแล้ว โฮะๆๆ  &nbsp;  ขอบคุณที่เข้ามาติดตามอ่าน  และขอบคุณสำหรับ comment ด้วยค่ะ อาจจะไม่ทันได้ตอบแต่อ่านทุก comment นะคะ ^^  

 </div> 
