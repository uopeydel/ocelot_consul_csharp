 <div style="word-wrap: normal;width:90%;">
			
				
    Writer’s note: ตอนนี้ขอกลับมาที่แอริล เนื่องจากผู้ผลิตเกมต้องการโปรโมตดาราใหม่  ความจริงคืออยากเปิดเบื้องหลังของแอริล คาดว่ามีคนสงสัยหลายคน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แอริลนั่งซึมเศร้าอยู่ที่หน้ากระจก งานประลองเสร็จสิ้นไปแล้ว  เขาโดนกระดานข่าววิจารณ์ มันคือใครก็ไม่รู้หรอกนะ มันทำหน้าที่เหมือนหนังสือพิมพ์นินทาชาวบ้านในโรงเรียน และมันตั้งฉายาให้เขาว่า “เจ้าหญิงบ้าเลือด” จะดีมากเลยหากไม่มีคำว่า “เจ้าหญิง” ขอเปลี่ยนเป็น “โหดสัดบ้าเลือด” ไม่ก็ “ยอดมนุษย์บ้าเลือด” หรือว่า “พ่อทุกสถาบันบ้าเลือด” อะไรทำนองนี้ เขาจะชอบมากกว่า  ช่างเหอะ...ก็เขาเป็น “เจ้าหญิง” ทำยังไงได้   เขาไม่มีอะไรจะทำอีกแล้ว บ่อนการพนันก็ไม่มีอะไรน่าตื่นเต้นช่วงนี้ เงินที่ได้มาจากการพนันช่วงงานประลองอันที่จริงนับว่าไม่น้อย แต่ก็ยังชดเชยภาวะขาดทุนสะสมจากรอบการพนันสัตว์เวทย์ไม่ได้ เรื่องนั้นไม่สำคัญ เขาสามารถอ้างเหตุผลร้อยแปดว่าทำของพังให้เสด็จแม่ส่งเงินมาพยุงกิจการ หากอ้างเรื่องข้าวของเสียหายยังเสด็จแม่ย่อมไม่สงสัยอยู่แล้ว หรือหากขาดเงินจริงๆเขาคิดไว้แล้วว่าจะจับนายพาร์กเกอร์อะไรนั่นมาเรียกค่าไถ่ แค่เขาเขียนจดหมายนัดพบมันคงมาให้เขาจับง่ายๆ น่าสนใจ งานเรียกค่าไถ่ยังไม่เคยทำ แต่นั่นเอาไว้จำเป็นจริงๆละกัน  &nbsp;  แค่เพียงตอนนี้มันไม่มีอะไรทำต่อ เขาเบื่อ...  ช่วงนี้เขาต้องทำตัวดีๆ ไม่ใช่อะไรหรอก พี่หญิงอเดลลีนเขียนจดหมายเวทย์ส่งมาเรื่องที่ทางโรงเรียนรายงานความประพฤติของเขา พี่หญิงสั่งห้ามลงประลองอีก และห้ามทะเลาะวิวาท  ที่ผ่านมา เขายังไม่ทันทะเลาะกับใครจริงๆจังๆเลยนะ เขาทำตัวดีกว่าตอนที่อยู่โรงเรียนเวทย์จีเซลล์นั่นตั้งเยอะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   ตั้งแต่เขาเกิดมา เขาก็เป็นเจ้าหญิงแห่งราชวงศ์อีสเทร่า มีชื่อสวยๆว่า แอริล มารี อีสเทร่า มีพี่ชาย1คน พี่สาว1คน พี่สาวเขาอายุห่างจากเขาเกือบ6ปี ส่วนพี่ชายห่างจากเขาปีกว่าๆ   เขาเกิดมาชาติตระกูลสูงส่ง ควรจะมีความสุขอย่างมากมาย อันที่จริงเขาก็มีความสุขดีอยู่หรอก จนอายุ8ปี นั่นคือฝันร้ายสำหรับเจ้าหญิงองค์เล็กแห่งราชวงศ์อีสเทร่าในสายตาคนทั่วไป เพราะ พระราชาและราชินีแห่งอีสเทร่าต่างมีพลังเวทย์พระองค์ละ3 ธาตุ เจ้าหญิงองค์โตมีพลังเวทย์3ธาตุเช่นกันและเจ้าชายรัชทายาททรงมีถึง4ธาตุ เจ้าหญิงองค์เล็กเมื่อวัดพลังตอนอายุ8ปี กลับไม่มีพลังเวทย์เลยแม้แต่ธาตุเดียว   เสด็จพ่อของเขาตระเวนพาเขาไปวัดพลังอีกถึง5วิหารซึ่งผลที่ได้ก็เหมือนเดิม เสด็จพ่อและเสด็จแม่ของเขาช้ำพระทัยที่สุด แต่ใครจะรู้บ้างนั่นก็เป็นฝันร้ายของเขาเช่นกัน ไม่ใช่เพราะเขาไม่มีพลังเวทย์เลย พลังเวทย์บ้าบออะไรเขาไม่สนใจหรอก เขามีทั้งเงิน มีอำนาจ มีองครักษ์ ใครจะทำอะไรเขาได้ พลังเวทย์ไม่สำคัญ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนวันที่ปลุกพลังเวทย์ครั้งแรก เขาสลบไปวันหนึ่ง เขาได้ความทรงจำและจิตวิญญาณในชาติก่อนกลับคืนมา เขาคือ เอส เป็นคนที่จัดว่ามีพรสวรรค์มากคนหนึ่งเลยล่ะ ที่สำคัญ เขาเป็นผู้ชาย การมาเกิดใหม่เป็นผู้หญิง นี่คือฝันร้ายของเขาชัดๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ชาติที่แล้ว เขาเป็นหัวโจกในหมู่เพื่อนฝูง ความสามารถเขาเป็นที่นับถือในหมู่เพื่อนๆมาก เขาซิ่งมอเตอร์ไซด์ผาดโผนได้เก่งกว่าใครๆ บรรดาสาวๆหน้าอกโตใส่กระโปรงหนังสั้นพวกนั้นล้วนชอบซ้อนท้ายรถเขา การแข่งขันมันเสร็จสิ้นลงโดยที่เขาเป็นฝ่ายชนะและ เสียงสาวๆกรี๊ดร้องชื่นชมเขาได้ลิ้มลองสาวๆ ช่างเป็นความสุขใจเหนือคำบรรยายใช่ไหมล่ะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พวกบุหรี่ เหล้า นับว่ากระจอก เขาลองมาหมดแล้ว ไม่เว้นยาเสพย์ติดชนิดต่างๆ แต่เขาไม่ได้ติดมันหรอกนะ แค่ลองอย่างละครั้ง ไม่ได้ติดใจอะไร เขามีสิ่งที่เร้าใจกว่านั้น อาวุธ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาสะสมอาวุธชนิดต่างๆ เรียกว่าเป็นความหลงใหลเลย ต่อมาเขาเริ่มสะสมปืน เริ่มแกะและประกอบมันเป็นงานอดิเรก เรื่องตีรันฟันแทง ชกต่อยกันตามสถานบันเทิงเป็นเรื่องธรรมดาช่วงวันหยุดของเขา จนกระทั่งเป็นเรื่องถึงตำรวจนั่นแหละผู้ปกครองเขาถึงรับรู้ เขาย้ายโรงเรียนบ่อยนับไม่ถ้วน ไม่ว่าจะสอบตกหรือทะเลาะวิวาท ผู้ปกครองเขาจ่ายเงินค่าเสียหาย ค่าทำขวัญไม่รู้เท่าไหร่ ช่างปะไร เขามีเงินนี่ ทุกครั้งมีคนเคลียร์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาอายุ20แล้วยังไม่มีทีท่าว่าจะเรียนจบ ครอบครัวชาติที่แล้วของเขาระอาใจมากส่งเขามาอยู่ที่อพาร์ทเมนต์แห่งหนึ่งเพื่อไม่ให้รกหูรกตา นั่นเป็นสวรรค์ของเขาอีก ตราบใดที่มีเงินให้ใช้ เขาไม่สนใจหรอก เขาเริ่มประกอบระเบิด เขาประกอบและสะสมไว้ในห้อง วางแผนจะเอาไปถล่มคู่อริบางคนที่เขาขวางหูหวางตา หรือคนที่กล้ามาจีบสาวๆในสังกัดของเขา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การประกอบระเบิดผิดพลาด ตอนนั้นตอนที่มันระเบิดใส่เขา เขารู้สึกสำนึกเสียใจ เขาน่าจะโยนมันออกไปนอกหน้าต่างก่อนที่มันระเบิด ไม่งั้นคนเจ็บคงไม่ใช่เขาแต่เป็นคนอื่น ก่อนที่สติเขาจะหมดลง เขารับรู้แค่ว่าระเบิดที่เขาสะสมไว้เกิดระเบิดตามเป็นลูกโซ่ มีควันและเปลวเพลิงลุกท่วม และเขากำลังจะตาย เขาเจ็บที่บาดแผลไปหมด ก่อนลมหายใจสุดท้าย เขาขอพระเจ้าไปพบนางฟ้า ขอนางฟ้าผมสีทองตาสีฟ้า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นั่น ประสบการณ์ก่อนตายในชาติที่แล้วของเขา เหมือนพระเจ้าลงโทษความเลวของเขาทำให้เขามาเกิดเป็น “เจ้าหญิง”   นี่เขายังไม่เคยฆ่าใครกับมือเลยนะ แค่ทำให้บาดเจ็บเล็กน้อย แขนหัก ขาหัก อะไรแบบนี้ แต่ไม่มีใครถึงตาย ส่วนเรื่องหักอกผู้หญิงก็ไม่มีผู้หญิงของเขาคนไหนเคยฆ่าตัวตายเหมือนกัน แล้วถ้าใครจะถูกระเบิดตายก็ไม่ใช่ความผิดของเขานี่ ช่วยไม่ได้ดันอยู่แถวนั้นเอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนนี้เขากลายเป็นเจ้าหญิงไร้พลังเวทย์ เฮ้อ ตั้งแต่หลัง8ขวบ เสด็จแม่สงสารเขามากกลัวเขามีปมด้อยจึงตามใจทุกอย่าง เขาเปลี่ยนสาวใช้และผู้ติดตามทั้งหมดโดยเลือกจากขนาดหน้าอก และหน้าตา แต่อกสำคัญกว่า   นอกจากนี้เขายังสามารถหาดินระเบิด พวกดินปืน ดินประสิว ปุ๋ยแอมโมเนีย ไม่รวมน้ำมัน เมื่อไม่มีเบนซินขอใช้น้ำมันดิบแทนละกัน อาจารย์เคมีจากชาติที่แล้วของเขาคงน้ำตาไหลพรากด้วยความปลื้มปิติที่รู้ว่าลูกศิษย์ที่ติด 0 เคมีตลอดปีตลอดชาติ แก้เท่าไหร่ ก็ไม่ผ่าน สามารถผสมส่วนประกอบให้เกิดระเบิดได้ และเขายังสามารถสั่งหลอมเหล็กทำอาวุธได้มากมาย แค่ร่างแบบ สั่งนักเวทย์ธาตุเหล็กไปหลอมมา ถึงแม้วิชาศิลปะจะตกแต่เขาร่างแบบอาวุธได้ละกัน สะสมไว้เต็มไปหมด  ไม่มีพลังเวทย์แล้วไง แค่มีเงินกับมีคนให้ใช้งาน ชีวิตก็ง่ายแล้ว  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เริ่มแรกเขาเข้าเรียนที่โรงเรียนเวทย์จีเซลล์ตอนอายุ14 เขาไม่มีพลังเวทย์แต่สามารถเข้าเรียนได้เพราะเส้นล้วนๆ ใครกล้าปฏิเสธราชวงศ์ เขาเข้าไปเรียนบ้างไม่เรียนบ้าง ขอแค่ไปสอบก็พอ ใครกล้าว่าเขาไม่มีพลังเวทย์เหรอ เขาต่อยนักเรียนชายฟันหลุดไป2คน แขนหักคนหนึ่ง กรามหลุดคนหนึ่ง ไม่เข้าใจ แค่กรามหลุดจับจัดท่าซะหน่อยก็หาย ทำไมต้องโวยวายใหญ่โต อีกคนรู้สึกว่าซี่โครงหักต้องพักฟื้นเกือบเดือน เขาตบนักเรียนหญิงหน้าตาไม่สวยแก้มบวมไปหลายวันอีกหลายคน ส่วนคนสวยๆขี้นินทาไปหน่อยเขาพอทนได้ ปล่อยไป   หลังจากเดือนแรกผ่านไป ไม่มีใครกล้าสบตาหรือนินทาเขาอีก ส่วนข้อห้ามทะเลาะวิวาทหรือ ในเมื่อเขาไม่ได้ใช้เวทย์ เครื่องตรวจจับเวทย์ไม่ทำงาน และที่นี่ไม่มีกล้อง CCTV หึๆ ช่องโหว่ตรงนี้ทำให้เขาซ้อมคนได้อย่างสบายใจ เรื่องร้องเรียนไม่มีใครกล้าหรอก เขาแค่ขู่ไปว่าถ้าฟ้องเจอหนักกว่าเดิม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรื่องที่ว่าทำไมเขาต้องย้ายโรงเรียนน่ะหรือ ก็เริ่มมาจากงานประลอง งานประลองประจำปีของโรงเรียนมีปีละครั้งช่วงเดือน9 เขาเอาอาวุธขึ้นเวทีประลอง ใช่สิมันมีช่องโหว่ให้ใช้อาวุธได้นี่นา เขาชนะไปอย่างง่ายดาย แค่ระเบิดเวทีไป2-3เวที คนก็กลัวเขาแล้ว  &nbsp;แต่เรื่องราวมันเกิดหลังจากนั้น นายเพื่อนร่วมชั้นที่เขาไม่ชอบหน้าคนหนึ่ง ชื่ออะไรเขาขี้เกียจไปจำแล้ว เป็นลูกพ่อค้าตระกูลพาร์กเกอร์ที่เข้ามาได้ด้วยเส้นของพ่อมันนี่แหละ มายุ่งกับชีวิตเขา เริ่มแรกมันเข้ามาขอซื้ออาวุธจากเขา ใครจะขายกัน เขาไม่ได้ขาดเงิน แล้วของพวกนี้ทำด้วยความยากลำบาก ต่อมานายนี่ทำสิ่งที่เลวร้าย มันกล้าจับมือเขาไปจูบแล้วสารภาพรักกับเขา เขาต้องแช่มือในน้ำยาฆ่าเชื้อหลายชั่วโมง อ้อ ก่อนหน้าไปล้างมือ เขาต่อยมันสลบไป แต่เหมือนมันจะไม่วางมือยังมาดักเฝ้าหน้าหอพักเขา เขาเอาดาบซามูไรไล่ฟันมัน มันยังไม่เลิกตามตื้อ และนั่น ทำให้เขาตัดสินใจวางระเบิดหอพักมัน ทำให้หอพักพังไปซีกหนึ่ง โรงเรียนยื่นคำขาดไปที่พระราชาให้เขาย้ายโรงเรียน ไม่เข้าใจทำไมเขาต้องย้ายด้วย ไม่มีใครตายจากระเบิดสักหน่อยเพราะช่วงนั้นเป็นเวลาเรียน หอพักไม่มีคนอยู่ เขาแค่ขู่ๆเท่านั้นเองไม่ได้เอาจริง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พระราชาตัดสินพระทัยติดต่อมาที่อาณาจักรฟานส์ บังคับแลกเปลี่ยนนักเรียนกับโรงเรียนเวทย์ฟานเซียส์พร้อมข้อเสนอบางอย่างที่เขาขี้เกียจรับรู้   ทางโรงเรียนเวทย์จีเซลล์ยินดีรับนักเรียนแลกเปลี่ยนอย่างไม่มีเงื่อนไข ยังไงก็ได้ให้เอาเขาออกจากโรงเรียน ยิ่งออกไปจากอาณาจักรได้เร็วเท่าไหร่ยิ่งดีเท่านั้น  ตอนเขาออกจากโรงเรียนเดิม ได้ยินว่าโรงเรียนเวทย์จีเซลล์จัดงานฉลองใหญ่ยิ่งกว่างานเต้นรำปลายปีซะอีก จุดพลุกันใหญ่ น่าเสียดาย เขาน่าจะเอาระเบิดไปยัดใส่ในถังพลุซะหน่อย งานจะได้ครึกครื้นกว่านี้  &nbsp;  ตอนแรกเขาบอกว่าจะไม่เรียนแล้ว เป็นเจ้าหญิงทั้งทีทำไมต้องเรียนหนังสือ แต่พี่หญิงกลับนำข้อมูลที่น่าสนใจมา พี่หญิงนับว่ารู้ใจเขายิ่งกว่าใครๆในครอบครัว แถมหน้าตาสวยหยาดเยิ้มมีหน้าอกน่ามอง เขารักพี่สาวคนนี้มากกว่าใครๆ  “น้องหญิงรู้ไหม โรงเรียนเวทย์ฟานเซียส์มีอะไรที่ดีกว่าโรงเรียนจีเซลล์”  “มันก็โรงเรียนเวทย์ น้องไม่มีพลังเวทย์ ขี้เกียจจะเรียน ไม่เรียนได้ไหม”  “มันก็มีอย่างอื่นให้เรียนนะ อย่างวิชาต่อสู้ สมุนไพร อะไรแบบนี้”  “น้องไม่สนใจ”  “โรงเรียนเวทย์ฟานเซียส์ ขึ้นชื่อว่านักเรียนหญิงสวยมาก สวยเป็นที่เลี่องลือเลยล่ะว่ามีเทพธิดา4ฤดูในชั้นปี1 น้องลองคิดดูสิ เพื่อนร่วมชั้นหน้าตาสะสวย”  อืม มันน่าสนใจทีเดียว สาวๆในอีสเทร่าเขาดูมาจนเบื่อแล้ว แม้จะกินไม่ได้ ขอแค่มองๆ ดมๆ ก็นับว่าพอใจแล้ว ลองไปเปลี่ยนบรรยากาศมั่งก็ดี  “งั้นขอคิดดูก่อนก็ได้”  “ถ้าน้องกลัวไม่มีเพื่อน พ่อค้าตระกูลพาร์กเกอร์บอกว่าลูกชายเขายินดีย้ายไปเป็นเพื่อนน้อง”  “ไม่ต้อง ถ้ามันไป น้องไม่ไป”  “ได้ พี่จะบอกเสด็จพ่อว่าน้องจะไปคนเดียว”  “อ้อ มีอีกเรื่องนึงที่พี่อยากเตือนน้อง” พี่สาวคนสวยเขาหันกลับมาก่อนจะเดินจากไป “ผู้หญิงในราชวงศ์เราหากเรียนไม่จบ การแก้หน้าของพระราชาคือการอภิเษกราชบุตรเขย หากน้องสอบไม่ผ่าน เรียนไม่จบคงต้องหาคู่แล้วล่ะ อันที่จริงตระกูลนายพาร์เกอร์นี่ร่ำรวยดี แต่ไม่สูงศักดิ์ ถ้าน้องไม่ชอบก็แต่งกับคนอื่นก็ได้”  เขาตกตะลึงไป แต่งงานกับผู้ชาย...มีสามีงั้นหรือ เขายอมอ่านหนังสือสอบยังดีกว่า  “น้อง น้อง จะตั้งใจเรียน” เขาเลิกลั่กตอบ  “แน่นอน ย่อมเป็นอย่างนั้น ถ้าน้องหญิงไม่อยากแต่งงาน” พี่สาวส่งรอยยิ้มอ่อนหวานแต่ดูน่ากลัวมาให้ “และหากว่าความประพฤติไม่ดีก็เช่นกัน ต้องลาออกจากโรงเรียนมาแต่งงาน พี่จะคอยติดตามพฤติกรรมของน้องหญิง”  เรื่องราวที่เขาต้องย้ายโรงเรียนก็เป็นเช่นนั้น เมื่อไม่อยากแต่งงานกับผู้ชาย ไม่อยากมีสามี ก็ต้องฝืนใจเรียนหนังสือ  เขามองใบหน้างามของเขาในกระจกเงาอีกครั้ง ผู้หญิงตรงหน้าเขาหน้าตาสวยจิ้มลิ้มน่ารัก ผมสีทอง ดวงตากลมโตสีฟ้า เขาเคยชอบแบบนี้มาก ใช่สิถ้าเป็นชาติก่อนถ้าเจอหน้าตาแบบนี้เขาคงจับเจ้าหล่อนโยนขึ้นเตียงแล้วจับกินจนเกลี้ยง แต่เขาชอบแบบนี้ไม่ได้อยากเป็นแบบนี้ เขาจำได้ ก่อนตายเขาขอนางฟ้าผมสีทองตาสีฟ้า เขาจำได้นะพระเจ้าว่าเขาขอ ไม่มีคำว่าเป็น เขาไม่ได้ขอเป็นนางฟ้าผมสีทองตาสีฟ้าแบบนี้สักหน่อย เขาหยิบจานเทียนใกล้มือปากระจกจนแตก  “เจ้าหญิงเพคะ เกิดอะไรขึ้นเพคะ กระจกแตกอีกแล้วหรือ” ผู้ติดตามหน้าแฉล้มทรงโตของเขาวิ่งเข้ามา  “วีร่าที่รัก วีร่าจ๋า ช่วยปลอบประโลมหัวใจฉันหน่อย” เขาค่อยๆซบหน้าลงกับหน้าอกของเธอ จิตใจของเขาบอบช้ำจริงๆ ต้องการคนดูแล  &nbsp;  &nbsp;  ไรท์เตอร์โน๊ต : เอส...นายชั่วได้ใจ ไม่สำนึกอีก  ตกลงเฉลยแล้วนะว่าเจนกับจูนตายได้ยังไง ใครจำไม่ได้กลับไปบทนำได้ค่ะ  นางร้ายหมายเลข3 น้องสาวเจ้าชายอองตัวร์ ถูก take over by นาย S  คาดว่ารีดบางคนเดาออกอยู่บ้าง  &nbsp;  และนี่คือเหตุผลว่าทำไมแอริลถึงได้กลัวพี่สาว  &nbsp;  ชื่อของแอริล ตอนแรกไรท์อยากตั้งว่าแอเรียล นางเอกจากเรื่องเจ้าหญิงเงือกน้อย แต่กลัวว่า Disney company เขาจะฟ้องไรท์ว่าทำให้การ์ตูนเขาเสื่อมเสีย ก็เลยใช้ชื่อแอริลแทน  จริงๆ แอริล(Aryll) กับแอเรียล (Arial) ก็มีส่วนคล้ายกันบ้าง คือ มีตำแหน่งเป็นเจ้าหญิงเหมือนกัน เอาว่าเป็นผู้หญิงเหมือนกันละกัน รายละเอียดอาจต่างกันบ้างนิดหน่อย(เหรอ?)  &nbsp;  แย่ละ ผู้ผลิตเกมยื่นโนติสมาจะฟ้องว่าไรท์ทำเกมเค้าพัง ไม่เข้าใจพังตรงไหน แถมเค้าไม่พอใจเรื่องผู้ชายทะลุมิติมาเป็นผู้หญิงได้  อันที่จริงไม่ใช่ความผิดไรท์ซักหน่อย ผู้ผลิตเกมนั่นแหละ ให้ไปเรียกนังแอริลมาเข้าฉากเอง สงสัยงานนี้ต้องหาพยานมายืนยันว่าไรท์ไม่ได้ทำเกมเค้าพังจริงๆ เกมก็ยังอยู่ดีแค่เนื้อเรื่องเปลี่ยนนิดหน่อยเอง(เหรออีกที)  และ ตามทฤษฎีแล้วเหตุการณ์ทะลุมิติจากผู้ชายกลายเป็นผู้หญิงเกิดขึ้นได้เรื่อยๆในนิยาย ไม่ได้เป็นเรื่องแปลกอะไร หากต้องการเอกสารอ้างอิง ไรท์สามารถหาได้ค่ะ ไม่ว่าจะ ไทย จีน อังกฤษ ผู้ผลิตเกมมีสิทธิ์อะไรมาฟ้อง  

 </div> 
