 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เดือน 5 มีกิจกรรมโรงเรียนหลายอย่าง ไม่ว่าการสอบกลางภาคเรียนที่มีนิทานอีสปเรื่องใหม่ นายหมูกับงูเห่า งานประลองประจำปีที่พังไม่มีดี และกิจกรรมสุดท้ายก่อนปิดภาคเรียน จะมีอะไรซะอีก การจัดงานก่อนปิดภาคเรียน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ปีนี้ ปีที่2 จับได้งานแสดงดนตรี วีราเนสเป็นโต้โผ และเรียกเพื่อนๆไปเป็นตัวประกอบมากมาย ปีที่ 3 จับได้งานแสดงละคร ไม่รู้ใครเป็นคนจัดเตรียมการแสดง รู้มาว่าจัดมิแรนด้าเป็นนางเอกละคร มิแรนด้าพยายามจะขอให้ซีริลเป็นพระเอกละครแต่ได้ข่าวว่าเจ้าชายอันดับ1 ปฏิเสธ หวยเกมนี้มาออกที่แวนแทน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ละครจะเป็นยังไงนั้น เรนิสไม่ค่อยสนใจเท่าไหร่หรอก จะยังไงก็ไม่เกี่ยวกับเธอ ถึงซีริลจะแสดง จูบกับมิแรนด้ากี่ตลบก็ไม่ใช่เรื่องของเธออีกนั่นแหละ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; รูทหายนะหมายเลข 1 เขาอยากทำอะไรก็ทำ ตราบใดที่ไม่มาวางแผนฆ่าเธอ เธอรับได้อยู่แล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แน่ละ เรนิสไม่มีเวลามาสนใจความประพฤติคู่หมั้นหรอกนะ มีเรื่องที่สำคัญกว่านั้น...เจนนี่ กับความเป็นไปได้ที่รูทหายนะจะมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จากการสังเกตพฤติกรรมของเจนนี่ เรนิสมีเรื่องกลุ้มใจอีกแล้ว เหมือนความสนิทสนมของเจนนี่กับมิคาเอลจะลดลง เจนนี่เหมือนไม่ต้องการสู้กับลิซแล้วใช้วิธีหลบ อย่างงี้แนวโน้มเจนนี่จะออกจากรูทมิคาเอลรึเปล่า เพราะตามพล็อตแล้ว การต่อสู้ต้องเข้มข้นขึ้นเรื่อยจนไปสู่จุดแตกหัก และลิซโดนไล่ออก แต่นี่เหมือนเจนนี่จะถอยออกมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กระดานข่าวจอมสอดรู้สอดเห็นเขียนเรื่องรักๆใคร่ๆในโรงเรียน เรื่องเจนนี่ปฏิเสธแวนเป็นที่รู้กันทั่ว และเหมือนกับอเล็กซิสจะตามจีบเจนนี่เช่นกัน เรนิสชักจะงงกับพฤติกรรมของเจนนี่ เธอไม่มีแนวโน้มจะลงรูทไหนที่ชัดเจน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สมุดโน๊ตลับของเรนิสเต็มไปด้วยรอยขีดนั่นมีโน๊ตย่อจดเต็มไปหมด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอเริ่มทบทวนใหม่ เจนนี่ถือเป็นตัวแปรสำคัญทีเดียว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เอาว่าถ้าเจนนี่เลือกใคร ความซวยจะตกมาถึงเรนิสมั่ง  1.&nbsp;&nbsp;&nbsp;&nbsp; ซีริล ไม่ดี ไม่ดี โอกาสถอนหมั้นสูงแต่นั่นไม่ใช่เรื่องใหญ่ แต่มันมีโอกาสเกิดการลอบสังหารได้ ซีริลเป็นพระเอก 1ใน2คนที่ฆ่าเธอตายได้ อีกคนก็นายงูพิษอเล็กซิส ซึ่งตอนนี้คงทำอะไรเธอไม่ได้ละ  2.&nbsp;&nbsp;&nbsp;&nbsp; ซิลบาสเตียน อันนี้ดูเป็นไปได้ยากมาก จอมมารนายปีศาจตัวร้ายดูท่าแล้ว ความเป็นไปได้แทบจะศูนย์  3.&nbsp;&nbsp;&nbsp;&nbsp; แวน ถูกปฏิเสธไปแล้ว โอกาสน้อย  4.&nbsp;&nbsp;&nbsp;&nbsp; อเล็กซิส เหมือนจะไม่ค่อยมีโอกาส แต่อีตางูเห่าขี้อิจฉานี่เธอก็ไม่ไว้ใจเหมือนกัน  5.&nbsp;&nbsp;&nbsp;&nbsp; มิคาเอล ถ้ารูทนี้ดีที่สุดปลอดภัยสำหรับเธอ หรือเธอควรจะไปจัดฉากช่วยดี  6.&nbsp;&nbsp;&nbsp;&nbsp; อองตัวร์ ไม่ได้ เดี๋ยวแคว้นเทรลิสโดนถล่ม  7.&nbsp;&nbsp;&nbsp;&nbsp; นายพาร์กเกอร์ มีความเป็นไปได้ตามเกมถ้าเจนนี่ไม่ไปรูทไหน แต่ตอนนี้นายนั่นไม่อยู่ที่นี่ แถมมีข่าวว่าชอบผู้หญิงบ้าเลือดอย่างแอริล รสนิยมคงไม่เข้ากับเจนนี่  8.&nbsp;&nbsp;&nbsp;&nbsp; พระเอกรูทลับ มีโอกาสเหมือนกัน ถ้าลงรูทนี้เรนิสต้องหลบอย่าเข้าไปยุ่ง โอกาสโดนฆ่าปิดปากสูงมาก  สรุปแล้วคิดไม่ออก เอาไงดี ในเมื่อดีที่สุดสำหรับเธอคือเจนนี่ลงรูทมิคาเอล เมื่อนางเอกเล่นเกมจีบหนุ่มไม่เก่ง ในฐานะคนเขียนไกด์เกมจะชงให้เอง  นางเอกอย่างเจนนี่ช่างไร้ความสามารถในการจีบหนุ่ม คิดดูมาถึงปี 2 กลางปีแล้ว ยังไม่เข้ารูทไหนชัดเจนเลย เหมือนคู่แฝดเธอไม่มีผิด เล่นยังไงเกมก็ไม่เดิน แต่เรนิสมีความปรารถนาดีอยากให้คนมีความสุข(เหรอ?) ดังนั้นเธอจะค่อยๆหาวิธีผลักเจนนี่ลงรูทมิคาเอลเอง   ว่าแต่การจัดฉากนี่ทำอย่างไรดี เรนิสไม่มีประสบการณ์การเป็นแม่สื่อ มีใครให้เธอปรึกษาได้บ้างเนี่ย  &nbsp;  ปีนี้เธอไม่คิดจะไปขายของแล้ว เข็ดจากคราวที่แล้ว เงินค่าอุปกรณ์ยังไม่ได้คืน รายได้ต้องบริจาคเข้าโรงเรียน คิดแล้วเสียดายเงิน  &nbsp;  งานแสดงของบรรดานักเรียนจะเริ่มต้นในตอนสาย ขณะนี้นักเรียนและแขกกิตติมศักดิ์ผู้ปกครองชนชั้นสูงของนักเรียนเริ่มเดินเข้าโรงละครของโรงเรียนแล้ว เช่นเดียวกับปีที่แล้ว จะเริ่มจากการแสดงดนตรีก่อน  เรนิสเข้ามานั่งตั้งแต่แรกๆ เธอเลือกนั่งแถวหน้าๆ ข้างซ้ายของเธอเป็นซิลบาสเตียนที่เข้ามาอยู่ในกลุ่มเดียวกับเธอตั้งแต่เมื่อไหร่ก็ไม่รู้ รู้ตัวอีกทีก็มีนายปีศาจมาป้วนเปี้ยนใกล้ๆ ส่วนขวามือเป็นแชมป์เปี้ยนงานประลองคนล่าสุด แอริล ที่บอกเธอกับเบลล่าอย่างหน้าละห้อยว่าอยากนั่งตรงกลางระหว่างเธอกับเบลล่าพร้อมสายตาออดอ้อน ทำให้เบลล่าขยับให้ นายเธมม์ต้องขยับไปนั่งถัดจากเบลล่าไปอีก  เฮ้อ เด็กผู้หญิงหน้าตาจุ้มจิ้มน่ารักเวลาออดอ้อน ใครเห็นก็ใจอ่อนล่ะนะ ช่างไม่เหมือนเจ้าหญิงบ้าเลือดอันธพาลครองเมืองที่ถล่มเวทีพังเละไปเมื่อหลายวันก่อนนี้เลย  เธอเช็คข้อมูลมาอย่างดีแล้วว่าปีนี้การแสดงละครไม่มีเรื่องผู้กล้ากับปีศาจที่จะไปสะกิดต่อมความแค้นนายปีศาจ นับว่าเป็นเรื่องดี เธอไม่อยากรื้อฟื้นความหลัง  &nbsp;  งานแสดงดนตรีปีนี้ วีราเนสเป็นแม่งานเช่นเคย ได้ยินว่าเธอจะเล่นไวโอลิน แล้วมีเพื่อนๆเล่นเครื่องดนตรีอื่นประกอบฉาก วีราเนสมีความสามารถด้านดนตรีและไวโอลินก็เป็นอีกหนึ่งเครื่องดนตรีที่วีราเนสเล่นได้ดี  ทำไมไม่เป็นเปียโนที่วีราเนสถนัดกว่างั้นหรือ  ง่ายๆ วีราเนสเจ้าหล่อนต้องการยืนกลางเวทีให้สปอร์ตไลท์ เอ้ย ลูกแก้วเวทย์ส่องที่เธอน่ะสิ เปียโนมันจะแอบอยู่ด้านข้าง และมีโอกาสถูกเปียโนบังทำให้ไม่ได้เกิดอย่างเต็มที่ ดังนั้นจึงเป็นไวโอลิน และเจ้าหล่อนยืนเด่นกลางเวทีโดยมีเพื่อนๆยืนโดยรอบ  นิสัยหลงตัวเองอย่างหาที่เปรียบไม่ได้ของเจ้าหล่อน มีพัฒนาการขึ้นเรื่อยๆ  &nbsp;  การแสดงดนตรีเริ่มขึ้นอย่างอลังการงานสร้าง เสียงเพลงกระหึ่มราวกับอุปรากรขาดแต่นักร้อง งานนี้ไม่มีนักร้องเนื่องจากวีราเนสกลัวว่านักร้องจะแย่งความเด่น  การแสดงครั้งนี้ถูกวีราเนสบังคับขู่เข็ญให้ซ้อมหลายรอบจนเรนิสนึกดีใจในพรสวรรค์การเล่นดนตรีไม่เป็นของเธอ ทำให้เธอไม่ต้องอยู่ในทีมนักแสดง  วีราเนสในชุดราตรีสีแดงเพลิงกระโปรงสุ่มฟูฟ่องตามแบบของสุภาพสตรีชั้นสูงที่ใส่กัน สีไวโอลินอยู่กลางเวทีท่ามกลางแสงไฟส่องสว่าง  ด้านซ้ายของเธอมีแกรนด์เปียโนหลังใหญ่สีดำ และริต้าซุกอยู่ด้านหลังเปียโนนั้น  ด้านซ้ายเป็นบรรดานักแสดงดนตรีตัวประกอบ เจนนี่ เล่นฮาร์ป เจนนี่ใส่ชุดกระโปรงขาวเรียบๆตามแบบที่เธอชอบใส่ไปงานเลี้ยง ดูราวกับเทพธิดาเวลาเล่นฮาร์ป เหตุผลที่วีราเนสให้เจนนี่เล่นฮาร์ปน่าจะเป็นเพราะว่าเจนนี่หัดเล่นได้ไม่นาน ไม่ได้ชำนาญพอจะโชว์ลีลาการเล่นได้ ต้องยอมรับว่านางเอกยังไงก็เป็นนางเอก เกือบจะขโมยซีนได้ละ  เธโอเป่าทรัมเป็ต อเล็กซิลเล่นฟลุต มีตัวประกอบอื่นเล่น เชลโล ดับเบิ้ลเบส และกลอง ยืนอยู่ฝั่งขวาของวีราเนส ราวกับจะเป็นฉากละคร  เพลงบรรเลงอย่างเพราะพริ้งสมบูรณ์แบบจนถึงตอนกลางๆเพลง เรนิสง่วงนอนจนหาวหวอดๆ เธอไม่มีหัวทางด้านดนตรี ไม่รู้สึกซาบซึ้งในศิลปะด้านนี้แต่อย่างไร ส่วนคนด้านข้างเธอน่ะหรือ  แอริลหลับซบลงบนไหล่เธอ เรนิสรู้สึกเปียกชื้นราวกับมีน้ำลายของแอริลอยู่บนไหล่ ส่วนซิลบาสเตียน ใบหน้าสวยๆของเขาที่ปกติจะเย็นชามีความเบื่อหน่ายเจือปนมาด้วย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คู่หมั้นนายเล่นดนตรีเก่งจังนะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อือ พวกหญิงงามก็อย่างงี้แหละ ต้องเล่นดนตรี ต้องอ่อนแอ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เอ๋ ฟังดูแปลกๆอยู่ ตรรกะของนายปีศาจช่างยากจะเข้าใจ  ทันใดนั้นมีเสียงเพี้ยนดังขึ้นมาจากเจนนี่ที่เล่นฮาร์ป  นางเอกคนสวยเล่นผิดคีย์ เป็นไปได้อย่างไร?  ก่อนที่จะได้ยินเสียงเจนนี่ประกาศขึ้นมาว่า  “ต่อไปเชิญรับชมการแสดงดนตรีรูปแบบใหม่ การใช้เวทย์ร่วมกับการแสดงดนตรีค่ะ”  เสียงผู้ชมปรบมือต้อนรับการแสดง ขณะที่นักแสดงคนอื่นทำหน้าเหวอไปราวกับว่าเรื่องนี้ไม่ได้นัดแนะกันมาก่อน  สาบานได้ในฐานะคนเขียนไกด์เกม ไม่มีฉากนี้ในเกมแน่ๆ หรือว่ารูทนี้ล้ำลึกเกินไป เธอเล่นไปได้ไม่ถึง โห ช่างเป็นการเปลี่ยนแนวทางการแสดงแบบไม่มีในตอนซ้อม   หลังจากพูดจบ เจนนี่ใช้เวทย์ลมที่มาจากฮาร์ปที่เธอเล่นโจมตีวีราเนสที่กำลังสีไวโอลินทันที คลื่นริ้วๆจากเสียงเพลงของฮาร์ปพุ่งเข้าโจมตีวีราเนสที่ถือไวโอลินทำให้ต้องกระโดดหลบ แต่ชุดกรุยกรายสีแดงของเธอเป็นอุปสรรคบ้าง ชายกระโปรงถูกเวทย์ลมทำให้ขาดเป็นริ้วๆ เสียงเครื่องดนตรีอื่นและกลองเล่นเป็นจังหวะเช่นเดียวกับเวทย์ลมจากฮาร์ปที่ส่งออกมาเป็นริ้วๆอย่างน่าประทับใจ  ผู้ชมส่งเสียงเชียร์กรี๊ดกร๊าดโห่ร้องทุกครั้งที่เจนนี่ส่งเวทย์ลมจากฮาร์ปออกมา และวีราเนสกระโดดหลบ ชุดราตรียาวสีแดงฟูฟ่องของหล่อนเป็นอุปสรรคอยู่บ้างแต่ก็หลบหลีกได้อยู่  เรนิสรู้สึกตื่นเต็มตา ช่างเป็นการแสดงดนตรีที่ตื่นเต้นเร้าใจ ดนตรีดี เอฟเฟ็คเยี่ยม  นี่กะ “Surprise!!!” ผู้ชมครั้งใหญ่ใช่ไหมเนี่ย ถ้าไปออกรายการพวกก๊อตทาเล้นท์คงได้รางวัลแน่  &nbsp;  เหมือนวีราเนสจะทนเป็นฝ่ายถูกโจมตีฝ่ายเดียวไม่ได้ เธอเริ่มร่ายเวทย์น้ำกลับ ตอนนี้เธอหยุดเล่นไวโอลินและโยนมันไปไว้ที่ไหนไม่รู้แล้ว แต่บรรดาตัวประกอบฉากอื่นและเจนนี่ยังคงเล่นเพลงต่อไป วีราเนสส่งเวทย์ดาบน้ำแข็งกลับไปที่เจนนี่ ขณะที่เจนนี่ส่งเวทย์ลมจากเสียงฮาร์ปโต้กลับทำให้ดาบน้ำแข็งแตกเป็นชิ้นๆ วีราเนสยังคงร่ายเวทย์รูปแบบเดิมไปเรื่อยๆ และเข้าทางนางเอกอย่างเจนนี่ที่ส่งเวทย์ลมจากฮาร์ป โต้กลับไปเรื่อยๆ  งานนี้เป็นงานแสดงอภินิหารฮาร์ปถล่มคู่ต่อสู้จริงๆ  เคยเห็นแต่ในภาพยนตร์จีนกำลังภายใน ใช้เสียงพิณ7สาย 21สาย สู้กันสนั่นจอ นี่เป็นฮาร์ป เก๋ไก๋สมเป็นนางเอกโอโตเมะเกม  ว่าแต่ฉากนี้มีอยู่ในรูทไหนด้วยรึเปล่า นึกยังไงก็นึกไม่ออก สงสัยเป็นรูทที่ไม่เคยเล่น ช่างเสียฟอร์มจริงๆในฐานะผู้ทำเกมไกด์ ถ้ากลับไปได้คงต้องรื้อมาเขียนใหม่  หลังการสู้กันพอหอมปากหอมคอ บรรดาตัวประกอบฉากต่างเล่นดนตรีไปเรื่อยๆราวกับการต่อสู้นั้นไม่ใช่เรื่องของพวกเขา น่าจะเป็นเพราะจิตสำนึกนักแสดงที่ต้องทำให้การแสดงดำเนินต่อไป ไม่ก็หมั่นไส้อยากให้วีราเนสโดนดี  ก่อนที่เพลงจะจบลง เจนนี่ส่งเวทย์สายฟ้าเปรี้ยง ผ่าลงบนไวโอลินของวีราเนส  เสียดายจัง น่าจะเป็นไวโอลินราคาแพง เจนนี่ช่างไม่รู้จักคุณค่าของ น่าจะผ่าลงวีราเนสไปเลยแล้วเก็บไวโอลินไปขายแทน ไหนๆวีราเนสก็ทิ้งไปแล้ว  &nbsp;  โชค(ดี)ร้ายที่วีราเนสอยู่ในรัศมีของสายฟ้า ทำให้เธอติดบ่วงสายฟ้าอันนั้นไปด้วย ซีกหน้าหนึ่งของเธอถูกเขม่าจากสายฟ้าจนดำไป ช่างเป็นเวทย์แสงการโจมตีที่น่ากลัวเสียยิ่งกระไร  การแสดงจบลงอย่างสมเกียรติ เขาเรียกว่า การแสดงดนตรีอันลือลั่น คิดไม่ผิดเลยที่ชั้นปีของเธอให้วีราเนสจัดการแสดง ยิ่งใหญ่ทั้งระบบแสง สี เสียง  เสียงผู้ชมลุกขึ้นมาปรบมือโห่ร้องแสดงความชื่นชมดังกระหึ่ม  นักแสดงออกมาโค้งรับผู้ชม  พอดีพวกเธออยู่ใกล้ไปหน่อยทำให้เห็นว่าวีราเนสน้ำตาไหลพราก สงสัยจะไหลพรากด้วยความปลื้มปิติ  คาดว่าการแสดงดนตรีครั้งนี้จะเป็นที่พูดถึงไปอีกนาน  การแสดงดนตรีอันลือลั่น....  &nbsp;  เนื่องจากเวทีถูกสายฟ้าพังไป ทำให้การแสดงละครเวทีต้องงดไปด้วย  น่าสงสารนางพญางูเขียว นี่เป็นโอกาสสุดท้ายที่เจ้าหล่อนจะได้เป็นนางเอกละครโรงเรียนแล้ว บรรดานักแสดงปีที่3ต่างก็เป็นหม้ายกันไป ไม่ได้แสดง  เมื่อเวทีพัง ย่อมต้องมีการไล่เบี้ย แต่เหมือนเจนนี่จะตีหน้าเศร้า ร้องไห้น้ำตาไหลเป็นสายราวกับหยดน้ำฝนโปรยปราย เจนนี่บอกว่าเธอไม่ได้ตั้งใจ เธอควบคุมเวทย์ไม่ได้มันเลยรุนแรงไปหน่อย อาจารย์สงสารก็เลยแค่ตักเตือน ไม่มีแม้แต่การหักคะแนน ไม่มีแม้แต่การปรับเงิน  อย่างว่า นางเอกโอโตเมะเกมผู้จิตใจอ่อนโยน จะรังแกนางร้ายได้ยังไง เจนนี่คงจะไม่ตั้งใจจริงๆแหละ...  &nbsp;  &nbsp;  นายปีศาจหันมาถามว่า “ยายแมวบ้า เธอเล่นดนตรีเป็นไหม เธอมีเวทย์ลม วันหลังเราลองมาสู้กันแบบนี้บ้าง” นายปีศาจ ชีวิตนี้นายคิดเรื่องอื่นเป็นบ้างไหมนอกจากการต่อสู้  “ฉันเล่นดนตรีไม่เป็น” เรนิสตัดบท  ซิลบาสเตียน พยักหน้าอย่างเข้าใจ “อือ ไม่เป็นไร ก็เธอไม่ใช่หญิงงาม เล่นดนตรีไม่เป็นไม่แปลก”  นายปีศาจ อีกครั้งแล้วที่นายนี่กล่าวหาว่าเธอไม่ใช่หญิงงาม  “นายพูดอย่างกับว่านายเล่นเป็น”  เขามองเธอมาด้วยสายตาดูถูก ก่อนจะพูดอย่างเย็นชา“ชนชั้นสูงต้องหัดเล่นดนตรีตั้งแต่เด็กทุกคน”  “ปีศาจอย่างนายเนี่ยนะเล่นดนตรี” เรนิสถามอย่างแปลกใจ “ไม่น่าเชื่อ”  “ยายแมวบ้า ใครจะไร้ความสามารถได้อย่างเธอ ชนชั้นสูงคนไหนเล่นดนตรีไม่เป็นบ้างล่ะ มีแค่เธอเท่านั้นแหละ ถ้าไม่เชื่อวันหลังฉันเล่นให้ฟังก็ได”  ไปฟังนายปีศาจเล่นดนตรี อืม นับว่าเปิดประสบการณ์ชีวิตใหม่ทีเดียว  “ตกลง ไว้วันหลัง นายเล่นให้ฉันฟังละกัน”  &nbsp;  แอริลเหมือนพึ่งตื่นนอน เจ้าหล่อนงัวเงียขึ้นมาทิ้งคราบน้ำลายไว้ตรงเสื้อคลุมของเรนิสหย่อมนึง ก่อนจะหันมาถามเธอว่า  “การแสดงล่ะ จบแล้วเหรอ”  &nbsp;  &nbsp;  Writer’s note : คิดว่าถ้าผู้ผลิตเกมจะปั้นเจนนี่เป็นนางร้ายอันดับ 1แทน คงจะรุ่งกว่าหวังปั้นนางร้ายหลัก 3 คนที่มีอยู่ ไม่ว่าจะเรนิส วีราเนส แอริล...  อาวุธของเจนนี่ : ได้รับฮาร์ป 1 ea  สกิลของเจนนี่ : อัพสกิลสตอเบอรี่ +1Lv  &nbsp;  คำถามว่ามีใครทะลุมิติมาเกิดอีกไหม? ไม่มีแล้วค่ะ ที่ทะลุมาคือคนที่เกี่ยวข้องกับเหตุการณ์ในบทนำ เอาว่าเป็นคนที่ตายในฉากนั้นเท่านั้นค่ะ มารายงานตัวกันครบละ  &nbsp;  ใครคิดถึงจอมมารอยู่บ้างยกมือ..รอตอนถัดไปนะคะ  ส่วน FC เจ้าชายสองหน้า รอไปก่อน ยังไม่กลับจากโรงเรียนดัดนิสัย  FC คุณเอส ทำใจนิดนึง เรือลำนี้พกระเบิดเต็ม ไม่ต้องรอฝ่ายตรงข้ามถล่ม นายเอสอาจจะระเบิดเรือตัวเองทิ้งได้ ขอให้ท่านโชคดี  &nbsp;  ขอบคุณที่ติดตามอ่าน และขอบคุณสำหรับ comment ค่ะทดลองลงรูปค่ะpic from pinterest.com อันนี้รูปฮาร์ป เผื่อใครนึกภาพไม่ออกpic from skinnerinc.com&nbsp;วpic from tapscape.com เครื่องดนตรีสำหรับ orchestra band วงของวีราเนสเล็กกว่านี้ค่ะทดลองลงรูปค่ะ พึ่งหัดลงรูป ยังไม่ค่อยชินกับ dek-d เท่าไหร่   &nbsp;  

 </div> 
