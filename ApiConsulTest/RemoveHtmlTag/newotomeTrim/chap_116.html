 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่วงปิดเทอม เขากลับมาอยู่พระราชวังอีกแล้ว ส่วนพักของเขาเป็นปีกๆหนึ่งของตัวตึก ส่วนอีกปีกที่อยู่อีกฝั่งหรือ ก็ส่วนของพี่ชายสองหน้า  ถ้าเป็นไปได้ก็ต่างคนต่างอยู่ เห็นจะดีที่สุด  &nbsp;  คนที่เขาไม่ถูกชะตาที่สุด ไม่ใช่พี่สองหน้า แต่เป็นพระพี่เลี้ยงของพี่ชายสองหน้า แม้ต่อหน้าจะดูเคารพแม่ดีอยู่หรอก แต่ลับหลังมักส่งสายตาประสงค์ร้าย  แต่ช่างเถอะ ตราบใดที่ยายนั่นไม่ทำเรื่องร้ายๆมา เขาจะทำเป็นไม่รับรู้ละกัน  &nbsp;  อันที่จริง ปิดเทอม เขาควรจะมีชีวิตอย่างสงบสุข เขาก็ไม่มีอะไรทำ เบื่อบ้างเล็กน้อย หรือว่าจะไปหายายแมวบ้าดี   เขาทนเบื่อได้ไม่นาน ไม่เกิน 1 สัปดาห์ หลังจากที่เขากลับมา ก็มีสิ่งบันเทิงใจให้ทำ  ขณะเขากำลังรับประทานอาหารเย็น แน่นอน กับแม่ มีนักฆ่ามือสังหารราว10 คนบุกเข้ามา ฝีมือนับว่าไม่เลวเลย ครึ่งหนึ่งเป็นนักเวทย์ระดับกลาง 2 คนเป็นนักเวทย์ระดับสูง ที่เหลือเป็นกลุ่มนักฆ่าใช้อาวุธ  องครักษ์หลายคนออกมาสู้ มีการใช้เวทย์และบาเรียกันอุตลุต  เขานั่งรับประทานอาหารเย็นไปเรื่อยๆอย่างสบายใจ เรื่องแบบนี้เกิดขึ้นได้เรื่อยๆ ปกตินิยมเกิดตอนดึกๆ บังเอิญวันนี้เกิดตอนกำลังกิน กินให้อิ่มหน่อยแล้วค่อยไปย่อยอาหาร สายตาคอยจับจ้องดูว่าคนไหนฝีมือดีที่สุด ชีวิตชักไม่น่าเบื่อละ  มีคนหนึ่ง นักเวทย์ระดับสูง ใช้เวทย์ไฟ ดาบไฟซะด้วย แต่ไม่ดูดีเท่าดาบไฟแห่งสวรรค์ของยายแมวบ้า แต่พลังเวทย์สูงกว่า เหมือนจะได้เปรียบองครักษ์อยู่  ขณะที่เขาเตรียมลุกขึ้นขยับตัว เตรียมร่ายเวทย์ กลับมีคนคนหนึ่งปราดเข้าไปจัดการนักเวทย์ระดับสูงคนนั้นตัดหน้าเขา  แม่..  แม่ใช้เวทย์ดาบน้ำแข็งต้านดาบไฟก่อนที่จะร่ายเวทย์ดาบน้ำแข็งติดกันเป็นชุด นักเวทย์ธาตุไฟนั่นดูจะเสียเปรียบอยู่บ้าง  องครักษ์สามารถควบคุมสถานการณ์ไว้ได้ นักฆ่าส่วนใหญ่หนีออกไปได้  แม่ใช้เวทย์เสกพายุหิมะออกมาต้านเวทย์ไฟของนักเวทย์ชั้นสูง  ดูแล้วอีกไม่นานน่าจะชนะ   แต่เขาเหลือบมองบนโต๊ะอาหาร เหลืออาหารเยอะอยู่เลย สงสัยแม่ยังไม่อิ่ม  เขาปรายตามองนักฆ่านั่นก่อนแบมือขวา ร่ายเวทย์ธาตุมืด แสงสีดำจากปลายนิ้วพุ่งไปขัดที่ขาของมัน ทำให้มันเสียหลักล้มและโดนเวทย์ดาบน้ำแข็งแทงเข้าที่ชายโครงซ้าย  หลังจากนั้นเป็นหน้าที่ขององครักษ์ลากมันออกไปจัดการ  แม่มองเขายิ้มๆ และพวกเขาก็กลับมารับประทานอาหารเย็นกันต่อราวกับไม่มีอะไรเกิดขึ้น  &nbsp;  แม่ของเขาใช้เวทย์ต่อสู้ได้และน่าจะเป็นนักเวทย์ชั้นสูง  แต่แม่ก็เป็นหญิงงาม ใช่ ตั้งแต่เด็กเขารับรู้มาว่าแม่เป็นหญิงงาม  แต่หญิงงามไม่ควรต่อสู้ได้ไม่ใช่หรือ  มีความเข้าใจอะไรผิดพลาดที่ตรงไหน และเขาควรจะถามใครให้ได้ความกระจ่าง  หรือเขาควรจะถามยายแมวบ้า ไม่ดีกว่า ถามผู้ชายน่าจะดีกว่า พวกสาวใช้และนางกำนัลมักบอกว่าหญิงสาวงามขึ้นอยู่กับที่ชายจะมอง  จอมมารอย่างเขาเวลามีข้อสงสัยก็ต้องหาคำตอบ งั้นควรต้องหาผู้ชายสักคนมาให้ความกระจ่างเรื่องนี้  เขาเริ่มหาข้อมูลจากองครักษ์ลับใกล้ตัว  “สาวงามดูยังไง”  องครักษ์ลับผู้โชคร้ายถึงกับเบื้อใบ้ไป “กระหม่อมไม่เคยมีคู่รัก อยู่กับแต่ในค่าย ย่อมไม่ทราบพะย่ะค่ะ” เฮ้อ นายนี่ไม่ทราบ  เขาตัดสินใจถามมหาดเล็ก ได้คำตอบว่า “กระหม่อมนิยมบุรุษ ย่อมไม่สนใจสาวงามพะย่ะค่ะ”  ทำไมคำถามนี้ช่างยากที่จะตอบเสียจริง ถามมาแล้ว2 คนยังไม่ได้คำตอบ  เขาลองถามอาจารย์เวทย์ที่แม่เรียกมาทบทวนความรู้ช่วงปิดเทอมให้เขา  คำตอบที่ได้ตือ “อาจารย์อายุมากแล้ว ไม่สนใจเรื่องพวกนี้”  คนแก่ก็ประเมินความงามไม่ได้ ทำไมมันยากอย่างนี้นะ  พี่ชายสองหน้า กับเสด็จพ่อ น่าจะรู้ดี แต่เขาไม่อยากไปถาม ดูเสียหน้าเกินไป  &nbsp;  &nbsp;  &nbsp;  ความงามของผู้หญิงหรือความสวยที่สาวใช้บอกว่า 2 คำนี้มันใช้แทนกันได้ มันวัดกันที่ตรงไหน การประเมินของมนุษย์ช่างเป็นสิ่งที่เข้าใจยากจริงๆ  &nbsp;  จนกระทั่งเปิดเทอมแล้ว คำตอบนี้ก็ยังไม่มีใครความกระจ่างได้  เขาตัดสินใจลองถามเธมม์ นายอ้วนที่ตอนนี้นับเป็นสมุนของเขาด้วย  สมุนของเพื่อนอย่างยายแมวบ้าก็ควรจะนับเป็นสมุนของเขาได้เช่นกัน  “เธมม์ ผู้หญิงแบบไหนเรียกว่าเป็นหญิงงาม”  เธมม์ดูอึ้งไปเล็กน้อย ก่อนจะสรุปว่า “ชั้นปีเราจัดว่าสาวสวยที่สุด หญิงงามเรียกว่าเทพธิดา 4ฤดู ตัวอย่างก็ เจนนี่ เรนิส วีราเนส แล้วก็เบลล่า”  วีราเนสเป็นหญิงงามเขารู้อยู่แล้ว เธอบอบบางและสู้ไม่เป็น แต่สู้เป็นหรือไม่เป็นก็ไม่เกี่ยวใช่ไหม ตอนนี้เขาค่อนข้างจะสับสนอยู่  “การต่อสู้ได้หรือไม่ได้นี่สามารถแบ่งแยกหญิงงามได้ไหม” เขาขมวดคิ้วด้วยความมึนงง  “เอ่อ ไม่ได้นะ บางคนสู้ไม่เป็นแล้วก็ไม่สวย บางคนสู้เป็นแล้วก็สวย”  ยิ่งงงเข้าไปใหญ่   “แล้วอะไรช่วยแยกแยะว่างามหรือไม่งาม”  คราวนี้เธมม์พลอยงงไปด้วย  “สวยก็คือสวย มันเป็นความรู้สึก” เธมม์ขมวดคิ้วตอบ  ความรู้สึก งั้นมันก็ไม่มีมาตรฐานมาวัด ไม่มีกฏเณฑ์อย่างนั้นหรือ  เผ่าปีศาจไม่มีการกำหนดว่าใครสวยไม่สวย ปีศาจสาวที่เป็นที่นิยมคือปีศาจสาวที่พลังเวทย์สูง เนื่องจากจะทำให้ทายาทรุ่นถัดไปมีความแข็งแกร่ง วัดง่ายๆ ใครพลังเวทย์สูงกว่าถือว่าดีกว่า   สมัยเป็นราชาปีศาจเขาไม่ค่อยสนใจเรื่องนี้เท่าไหร่เพราะพลังเวทย์เขาสูงเกินจะวัดได้อยู่แล้ว จะมีทายาทกับใครล้วนไม่ต่าง  แต่มนุษย์ยามเลือกคู่ ผู้ชายกลับต้องการหญิงงาม ไม่งั้นบรรดาผู้กล้าจะเสี่ยงตายรบกับเผ่าปีศาจทำไมถ้าไม่ใช่เพราะหญิงงาม แต่แล้วคำว่าหญิงงามที่ว่าไม่มีเกณฑ์ในการวัดอีก มนุษย์ช่างเป็นสิ่งมีชีวิตที่มีความซับซ้อน  พวกมนุษย์กำหนดอะไรไร้มาตรฐานขึ้นมา แม้แต่ความงามยังไม่มีเกณฑ์ที่จะวัดได้ เขายังไม่เข้าใจอยู่ดี ทีพลังเวทย์ยังมีระดับขั้น อำนาจยังมีตำแหน่งบอกระดับ&nbsp; แล้วทำไมความงามไม่มีเกณฑ์  &nbsp;  สุดท้ายแล้ว คนที่ให้ความกระจ่างเขาได้คือยายแมวบ้า  “หญิงงามนี่ดูยังไง”  เขาถามคำถามนี้ไป สิ่งที่ได้กลับมาคือเสียงหัวเราะ  ยายแมวบ้าหัวเราะเยาะเขา  “นี่นายปีศาจ อยู่มาตั้งกี่ร้อยปีแล้ว นายดูไม่รู้เหรอว่าใครสวยใครไม่สวย”  สุดท้ายายแมวบ้าหันไปซุบซิบกับเบลล่าก่อนที่ทั้งคู่จะหัวเราะคิกคัก  เย็นวันนั้น หลังจากรับประทานอาหารเย็นเสร็จ ยายแมวบ้ากับเบลล่าลากเขาไปที่ห้องพักของยายแมวบ้า  “ฉันจะสอนเธอเองถึงนิยามของคำว่าหญิงงาม” ยายแมวบ้าพูดพลางลากเขาเข้าห้อง  ห้องของเรนิสขนาดเท่ากับห้องพักส่วนตัวของเขา การจัดวางคล้ายๆกัน แต่ห้องเขาดูโล่งกว่า  ในห้องพักมีห้องรับแขกอยู่ มีโซฟาขนาดใหญ่ที่ใช้รับแขกเขาทรุดตัวนั่งตรงนั้น ถัดไปเป็นห้องอาหาร มีโต๊ะอาหารขนาดไม่ใหญ่มาก ไม่มีเครื่องเรือนตกแต่งอะไรมากมาย   &nbsp;  &nbsp;  เบลล่าวิ่งตรงไปที่ห้องนอนเหมือนกับว่าน่าจะพุ่งไปที่ห้องแต่งตัวหลังจากที่เข้ามาในห้อง ส่วนเขานั่งที่ส่วนห้องรับแขก โซฟาใหญ่ตัวนี้นั่งสบายใช้ได้ เขามารยาทดีอยู่หรอก แม่สอนมาว่า ห้ามเข้าห้องนอนเด็กผู้หญิง มันเสียมารยาท ไม่ว่าจะเป็นหญิงงามหรือไม่งาม  เสียงเบลล่ากรี๊ดกร๊าดดังออกมา “เรนิส เธอตัดเสื้อผ้าใหม่อีกแล้วเหรอ พวกนี้ไม่เคยเห็น” ก่อนวิ่งออกมาที่ห้องรับแขก  “เอ่อ คือ ของเก่ามันคับ เลดี้มาร์ธาบอกว่า ฉัน เอ่อ โตขึ้น ช่วงกำลังโตต้องตัดชุดใหม่ทุก 6 เดือน” เรนิสกระซิบอ้อมแอ้มเบาๆ และชำเลืองมองเขา เหมือนกลัวว่าเขาจะได้ยิน อันที่จริงไกลขนาดนั้นไม่ควรจะได้ยินแต่พอดีเขาหูดีกว่าคนปกติ  เสื้อคับก็ไม่เห็นเป็นไร อ้วนขึ้น เรื่องปกติ  เบลล่าหน้าสลดลง ก่อนจะกระซิบเบาๆ “ฉันยังเท่าๆเดิมเลย เธอมีวิธีอะไรให้มันโตขึ้นไหม” เขายังได้ยินอีกเพราะเขาหูดีผิดปกตินี่แหละ  แปลก หรือ เด็กผู้หญิงชอบให้ตัวเองอ้วนขึ้น หรือว่ายิ่งอ้วนแปลว่ายิ่งสวย  แต่บรรดาสาวงามที่ผู้กล้าบุกมาช่วย ล้วนแต่ไม่มีใครอ้วนเลย  ยิ่งฟังยิ่งงง  &nbsp;  “ฉันจะบอกให้ว่า ยังไงเรียกว่าหญิงงาม” เรนิสทำหน้าขรึมพูดจาดูมีหลักการขึ้นมา  “หญิงงาม ก่อนอื่นต้องเป็นผู้หญิง”  “ฉันรู้แล้ว” เขาขัดอย่างหงุดหงิดใจ  “แล้วก็ต้องหน้าตาดี” เรนิสพูดต่อ  นี่แหละปัญหา ต้องหน้าตาดีขนาดไหน หรือต้องสวยขนาดไหนถึงจะเรียกว่าหญิงงาม  “ยังไง” เขาถามด้วยเสียงเย็นชา  &nbsp;  เรนิสลากเขาทะลุผ่านห้องนอนมาที่ห้องแต่งตัว จับเขานั่งลงที่โต๊ะเครื่องแป้ง เบลล่าหัวเราะคิกคักเหมือนกับมีเรื่องสนุกทำ  ห้องนอนของยายแมวบ้ามีแค่เตียง 4 เสาปูผ้า แทบไม่มีของประดับอื่นเลย  ห้องแต่งตัวเต็มไปด้วยตู้เสื้อผ้า มาโต๊ะเครื่องแป้งขนาดใหญ่  ไหนว่าห้ามเข้าห้องนอนเด็กผู้หญิง แต่เหมือนยายแมวบ้าจะไม่ถือสา ช่างเหอะ ยายนี่มักมีความคิดแปลกๆ  &nbsp;  นี่เขาทำอะไรพลาดไปรึเปล่า หรือเขาตกเป็นเหยื่อการกลั่นแกล้งของ 2 คนนี้  เขามีลางสังหรณ์แปลกๆ  เอาเถอะ ตั้งแต่เกิดมา 2 ชาตินี้ ไม่เคยมีใครกล้าแกล้งเขาหรอกนะ  เรนิสค่อยๆเอาริบบิ้นผูกผมของเขาออก เส้นผมสีเงินเขาปล่อยทิ้งลงมายาวประบ่าก่อนที่เธอจะหวีเบาๆ แล้วใช้มือสางผมเขาออก มือของยายแมวบ้าเบามาก  ยายแมวบ้าจะทำอะไร?  เหมือนกับเบลล่าหันไปเลือกอุปกรณ์บางอย่างจากกล่องข้างๆของเรนิส เหมือนจะเป็นเครื่องประดับ  เรนิสค่อยๆจับผมของเขาทำอะไรซักอย่าง   นี่เกี่ยวอะไรกับเรื่องสาวงาม  หลังจากนั้นไม่นาน การจัดการกับผมของเขาก็เสร็จ  เสียงเรนิสพูดขึ้นอย่างภูมิใจ นี่ไง “ฝีมือการถักเปียของฉัน ฉันหัดอยู่นานทีเดียว เพราะไม่มีใครมาทำผมให้มาเป็นปีละ ต้องทำเอง ใช้ได้ไหมเบลล่า”  “นับว่ามีพัฒนาการ สวยใช้ได้เลย” เสียงเบลล่าตอบกลับมา ก่อนที่จะหยิบหวีสับมาเสียบที่ผมเขา  ทั้ง2 คนหัวเราะคิกคัก ก่อนที่ยายแมวบ้าจะส่งกระจกมาให้เขา  ตอนนี้ผมเขาถูกถักเป็นเปียคาดไว้ด้านหน้า ด้านหลังปล่อยสยายคล้ายกับทรงผมที่เด็กผู้หญิงชอบทำ มีหวีสับลายดอกไม้สีฟ้าเสียบอยู่  “หน้าตาแบบนี้เรียกว่า สวย” เสียงยายแมวบ้าเจือหัวเราะ “นายสวยมากถ้าแต่งเป็นผู้หญิง อย่างนายถ้าเป็นผู้หญิงคือจัดว่าเป็นหญิงงามได้”  “ใช่ หน้าตาแบบซิลบาสเตียนเรียกว่าสวย ส่วนพี่ชายนาย ซีริลเรียกว่าหล่อ” เบลล่าเสริมขึ้นมา  “ใช่ๆ ผิวนายสวยมาก ไม่มีกระแม้แต่จุดเดียว หน้ารูปไข่ คิ้วได้รูป ตาได้รูป จมูกโด่งปลายเชิดแบบหยดน้ำ ปากเล็กแดงเป็นกระจับ” เรนิสเพ่งมองสำรวจหน้าเขาก่อนอธิบาย ก่อนถอนหายใจยาวแล้วพึมพำเบาๆ “เพอร์เฟ็ค”  อะไรคือ เพอร์เฟ็ค ยายแมวบ้ามีแต่คำศัพท์แปลกๆ  &nbsp;  เขาขมวดคิ้วอย่างงงงวย “ผู้ชายก็เรียกว่าสวยได้เหรอ”  “ได้” 2คนนั้นตอบอย่างพร้อมเพรียง  ความรู้ใหม่ทีเดียว ผู้ชายก็เรียกว่าสวยได้ เขาเป็นปีศาจมาตั้งหลายร้อยปี ไม่เคยมีใครบอกเรื่องนี้กับเขา  “นายจัดว่าเป็นผู้ชายหน้าสวย” เบลล่าพูดต่อ  ตกลงเขาได้คำตอบแล้ว  “สรุปว่าผู้หญิงที่หน้าตาดีกว่าหรือสวยกว่าฉัน เรียกว่าหญิงงาม” เขาพยักหน้าด้วยความเข้าใจอย่างถ่องแท้ ปริศนาได้รับคำตอบแล้ว ยายแมวบ้าช่างให้ความกระจ่างได้ดี ไม่ว่าจะนิยามของสาวงาม หรือเหตุผลของผู้กล้าช่วยสาวงาม ทำให้เขาเข้าใจได้ง่ายๆ  “งั้นสรุปว่าเธอ2คนไม่ใช่หญิงงาม เพราะฉันสวยกว่าเธอ2 คน ถูกต้องไหม”   เรนิส “..”  เบลล่า “..”  &nbsp;  ยายแมวบ้าพูดเสียงอ่อยๆว่า “ถ้าเอาสวยกว่านายเป็นเกณฑ์ ในโรงเรียนเราจะมีใครเป็นสาวงามได้อีกล่ะ”  เบลล่าพยักหน้าเบาๆอย่างทดท้อ “จริงด้วย มันผิดที่นายสวยกว่าผู้หญิง”  เขามองกระจกดูผมเปียที่คาดหน้าเขาก่อนจะหันไปถามว่า “ผมนี่แกะยังไง”  ถ้าทำผมทรงนี้ออกไปเดินข้างนอก เห็นจะไม่ดีแน่  &nbsp;  &nbsp;  วันนี้ .... เขาได้ข้อสรุปแล้ว หญิงงามในโลกมนุษย์แห่งนี้เห็นจะหาไม่ได้เสียแล้วล่ะ  มิน่าล่ะ อาณาจักรแห่งนี้ไม่มีผู้กล้าช่วยหญิงงาม เพราะไม่มีหญิงงามให้ช่วย นี่เอง ไม่เกี่ยวกับการไม่มีปีศาจ  &nbsp;  แต่น่าแปลก หากใช้เขาเป็นเกณฑ์ หญิงสาวที่เรียกกันว่าหญิงงามที่บรรดาผู้กล้าบุกเข้ามาช่วย ก็ไม่น่าจะเรียกว่าหญิงงามได้อีกเช่นกัน...  &nbsp;  &nbsp;  Writer’s note : เอวังด้วยประการฉะนี้...ไม่มีคำบรรยาย  จอมมาร: ได้รับอุปกรณ์ใหม่ หวีสับลายดอกไม้ +1ea à Function: ตกแต่งผมให้ดูเป็นผู้หญิง แต่หวังว่าท่านคงจะไม่ได้ใช้มันอีก  น่าจะส่งกระจกวิเศษจากเรื่องสโนว์ไวท์มาแล้วถามว่า “ใครงามเลิศในปฐพี”  กระจกอาจจะตอบว่า “ซิลบาสเตียน” แทน “สโนว์ไวท์” ก็ได้  ยังคงมึนเช่นเดิม Love guru คนนี้ยังใช้ไม่ได้ เดี๋ยวไรท์เปลี่ยนคนใหม่มาสอน ขอไปไล่คนเดิมออกก่อน  &nbsp;  ข้อแนะนำ : เพื่ออรรถรสในการอ่านบทนี้ แนะนำให้ท่านกลับไปอ่าน special chapter : chit chat หากท่านจำบทสัมพากษ์ไม่ได้  

 </div> 
