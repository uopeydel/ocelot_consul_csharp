 <div style="word-wrap: normal;width:90%;">  เรนิสหยุดความคิดเรื่อยเปื่อยในหัวของเธอไว้ ที่โต๊ะมีเด็กผู้หญิง อายุเท่าๆกับเธอ หน้าตาน่ารักไม่น้อย เส้นผมสีแดง ดวงตาสีเขียวมรกต สวมชุดสีชมพูอ่อนดูเหมือนเทพธิดาตัวน้อยๆ เธอส่งยิ้มใสๆแต่ไปไม่ถึงดวงตาให้เรนิส&#8220;สวัสดี เรนิส&#8221; เด็กหญิงหัวแดงหน้าตาน่ารักทักทายเธอ...วีราเนส นางร้ายหมายเลข 2 ของเกมไม่น่าเชื่อ เด็ก 8 ขวบในโลกเวทมนตร์นี่ซับซ้อนมากๆไม่แปลกที่วีราเนสจะไม่ชอบเรนิส เนื่องจากอายุเท่ากัน ทั้งคู่ต่างมีใบหน้าสวยงามน่ารักไม่ต่างกัน แต่เรนิสมีฐานะของตระกูลที่สูงกว่า ร่ำรวยกว่า&nbsp;ถึงแม้ว่าตระกูลทริฟเวอร์จะมีอำนาจไม่น้อยแต่แคว้นเทรวิสใหญ่กว่า ร่ำรวยกว่าแคว้นทริฟเวอร์มาก และจากการทดสอบประเมิณพลังเวทของวีราเนสซึ่งอายุมากกว่าเธอสามเดือน พบว่าวีราเนสมี2 ธาตุเท่านั้น&nbsp;ที่จริงแล้วเจ้าชายซีริลควรจะหมั้นกับวีราเนสตั้งแต่ตอนนั้น แต่พระราชากลับรอดูผลพลังเวทของเรนิสก่อนและตัดสินใจเลือกเรนิสแทน แสดงให้เห็นชัดเจนกว่าเรนิสดูเหนือกว่าวีราเนสอยู่บ้างเรนิสกับวีราเนส เป็นตัวโกงที่ชิงดีชิงเด่นกัน ขณะเดียวกันก็ร่วมมือกันกลั่นแกล้งนางเอกด้วย วีนาเนสเหนือชั้นกว่าบ้างตรงที่สามารถหลอกใช้เรนิสทำงานร้ายๆได้หลายครั้งหลายครา นอกจากเรนิสแล้ว ยังมีลูกสมุนอีก2คนไว้บริหารจัดการงานรักแกนางเอกระดับพื้นฐานโดยไม่ต้องลงแรงเอง ขณะที่เรนิสไม่มีเบ๊เลยซักคนต้องทำงานเองตลอด&nbsp;	ความจริงแล้วเรื่องหมั้นกับเจ้าชายซิลบาสเตียน วีราเนสไม่ได้ขัดข้องอะไรเพราะเธอชอบซิลบาสเตียนอยู่แล้วเนื่องจากเจ้าชายซิลบาสเตียนเคยช่วยเธอจากการโดนหมากัดตอนอายุ6ขวบ โดยเข้าไปไล่หมาแล้วโดนหมากัดแทน หมาไม่โดนตีด้วยซ้ำ เพราะถือคติว่าตัวเองเจ็บดีกว่าให้หมาเจ็บเรนิสคิดในใจ บางครั้งการเป็นคนใจดีที่เสียสละกับคนใจดีที่โง่เง่าแยกกันได้ยาก&nbsp;ถือเป็นวีรบุรุษช่วยสาวงามจริงๆ&nbsp;เจ้าชายมีนิสัยเห็นใครเดือดร้อนต้องเข้าไปช่วย แม้ตัวเองจะต้องลำบากก็ตาม&nbsp;นิสัยแบบนี้แหละทำให้วีราเนสประทับใจมาก แต่ถึงแม้เธอจะชอบซิลบาสเตียน แต่เรื่องที่ใครๆก็คิดว่าเรนิสเหนือกว่าเธอเป็นเรื่องที่รับไม่ได้อยู่ดี แต่จำเป็นต้องคบเพราะเป็นชนชั้นสูงด้วยกันในวัยนี้มีกันอยู่ไม่กี่คน&nbsp;	เรนิสส่งรอยยิ้มตื้นๆดูโง่ๆนิดนึงให้บรรดาเด็กๆที่นั่งอยู่ในศาลา &#8220;เจ้าชายซีริล เจ้าชายซิลบาสเตียน ท่านชายแวน ท่านหญิงวีราเนส ขออภัยทุกคนที่มาช้า&#8221;	&#8220;ไม่เป็นไรเรนิส พวกเราพึ่งเริ่มกันเอง รับขนมอะไรบ้างไหม&#8221; เจ้าชายซีริลส่งรอยยิ้มอ่อนโยนมา	&#8220;สำหรับท่านหญิงผู้น่ารักอย่างท่านหญิงเรนิส พวกเราสามารถรอได้อยู่แล้ว&#8220; เด็กผู้ชายผมสีแดงตาสีเขียวเช่นเดียวกับวีราเนส ท่านชายแวนพูดพลางส่งยิ้มหวานและยักคิ้วข้างเดียวให้ทีนึง&nbsp;อืม เด็ก9 ขวบกว่า ริอ่านเจ้าชู้แล้วหรอ&#8230;สมกับเป็นตัวเลือกที่เจ้าชู้ที่สุดในเกมเสียจริง	หลังจากนั้นเป็นงานน้ำชาที่แสนน่าเบื่อ มีวีราเนสและแวนผูกขาดการสนทนา เรนิสนั่งฟังและตอบคำถามบางครั้งแบบไร้สาระสลับกับส่งยิ้มโง่ๆที่คิดว่าดูตื้นเขินที่สุดไป&nbsp;	น่าเบื่อ การปั้นหน้านี่ช่างน่าเบื่อเสียจริง	อยากกลับบ้านไปทำอย่างอื่นแล้วการแกล้งโง่เป็นแผนการหนึ่งของเธอ ทำให้ทุกคนคิดว่าเธอฉลาดน้อย ถ้าดูฉลาดเกินไป ซีริลอาจจะระแวงเธอ ถ้าวันหน้าเขาพบรักกับนางเอก กลัวว่าหากซีริลคิดกำจัดเธอจะใช้แผนชั้นสูง เดี๋ยวเธอหลบไม่ได้แอบหวังว่าถ้าโง่ เขาจะใช้แผนโง่ๆ เธอจะได้มีโอกาสรอดเพื่อความปลอดภัย ให้คนคิดว่าเธอไม่ค่อยมีสมองเห็นจะดีกว่าเมื่อถึงเวลาใกล้เที่ยง สาวใช้นำทางทุกคนไปห้องอาหารเล็ก ระหว่างทางมีทางเดินเป็นสะพานข้ามสระน้ำเล็กๆ มีดอกบัวเล็กๆน่ารักบานเต็มไปหมด ดูน่าเพลิดเพลิน&nbsp;ในฤดูนี้ยังทำให้น้ำในสระไม่มีน้ำแข็ง ดอกบัวเล็กๆยังบาน คนสวนของที่นี่ฝีมือยอดเยี่ยมเรนิสรู้สึกเหมือนด้านหลังมีกระแสอำมหิตตรงมาที่เธอ ด้วยสัญชาติญาณ เธอเบี่ยงตัวหลบเล็กน้อย ปรากฏว่าเป็นวีราเนสที่จะชนเธอกลับเจอความว่างเปล่า พุ่งตัวตกลงไปในสระน้ำ	&#8220;ช่วยด้วย ท่านหญิงตกน้ำ&#8220;	อืม.. นี่คงเป็นตามพล็อตเรื่อง เจ้าชายซิลบาสเตียนที่อยู่ใกล้สระน้ำที่สุดคงจะกระโดดลงไปช่วยและนี่เป็นการช่วยชีวิตครั้งที่2&nbsp;ทั้งคู่จะอยู่ในอ้อมกอดของกันและกันร่างกายเปียกโชก ทำให้วีราเนสในวัยเด็กตกหลุมรักซิลบาสเตียนอย่างโงหัวไม่ขึ้น&nbsp;จุดเริ่มต้นรูทหายนะของวีราเนสแต่นั่นไม่เกี่ยวกับเธอ ถ้าเธอไม่ยุ่ง น่าจะดีกว่า ลำพังรูทหายนะถั่วงอกของเธอเยอะพออยู่แล้วเรนิสเหลือบมองไปทางซิลบาสเตียนที่ยืนเงียบอยู่เฉยๆ&nbsp;อ้าว&#8230;ไม่กระโดดลงไปช่วยล่ะนี่อย่าบอกนะว่าไม่เล่นตามบท...พระเอกเบอร์ 2 ท่านลืมบทรึเปล่า??	&#8220;เจ้าชายไม่กระโดดลงไปหรอเพคะ&#8221;	&#8220;ทำไมต้องทำล่ะ ไม่ใช่เรื่องของฉัน&#8221; ซิลบาสเตียนเหลือบมองอย่างเย็นชา&nbsp;	เรนิส &#8220;...&#8221;อ้าว.... นั่นมันคู่หมั้นนายชัดๆ	เดี๋ยวนะ หรือว่าจะเป็นบั๊กในเกม...	ถ้าไม่กระโดดลงไปช่วยแล้ววีราเนสจะตกหลุมรักเจ้าชายซิลบาสเตียนได้ยังไง	แล้วไหนคือความอ่อนโยนชอบช่วยเหลือคน จิตใจเมตตายอมโดนหมากัดดีกว่าตีหมาให้หมาเจ็บของเจ้าชาย......	บางทีพล็อตเกมก็อาจจะเปลี่ยนได้มั้ง หรือไม่ก็การช่วยชีวิตไม่ใช่อีเว้นต์นี้&nbsp;เอาเหอะ ไม่ใช่เรื่องของเธอ&nbsp;เรนิสปรายตามองด้านข้าง สิ่งที่เห็นคือเจ้าชายซีริลเรียกเวทย์น้ำให้ส่งตัววีราเนสขึ้นมาจากสระ เจ้าชายอายุเกือบ10 ปีแล้ว เรียนเวทย์น้ำมาปีกว่า สามารถใช้เวทย์ง่ายๆแบบช่วยคนตกน้ำได้ สาวใช้รีบนำผ้าห่มมาคลุมให้ วีราเนส ที่ตกใจจนน้ำตาคลอ	&#8220;เรนิส เธอผลักฉัน&#8221;	&#8220;จะบ้าหรอวีราเนส ฉันเดินอยู่หน้าเธอจะไปผลักเธอได้ยังไง&#8221; ชิ สมเป็นนางร้ายหมายเลข 2 รู้จักป้ายความผิดตั้งแต่เด็ก&nbsp;	&#8220;เธอเดินสะดุดตกลงไปเองต่างหาก ฉันไม่ได้มีตาด้านหลังนะ แทนที่เธอจะมาโวยวาย เธอน่าจะขอบคุณเจ้าชายซีริลที่ใช้เวทช่วยเธอไว้มากกว่า แล้วเจ้าชายซีริลกับท่านชายแวนเดินมาด้านหลังเห็นใช่ไหมเพคะว่าหม่อมฉันไม่ได้ผลักท่านหญิงวีราเนส&#8221; เรนิสรีบเบี่ยงเบนความสนใจไปที่เจ้าชายซีริล	&#8220;ขอบพระทัยเพคะเจ้าชาย&#8221; วีราเนสเริ่มสงบลง พร้อมส่งสายตาหวานเชื่อมที่เจ้าชายซีริล&nbsp;เดี๋ยวนะ ถ้านางเปลี่ยนใจไปชอบเจ้าชายซีริล เรนิสที่เป็นคู่หมั้นจะเป็นเป้าหมายปักธงกำจัดของนางรึเปล่า		&#8220;พี่เห็นวีราเนสพุ่งลงไปที่สระน้ำจริงๆ คงจะสะดุดเสียหลัก&#8221; ท่านชายแวนขมวดคิ้ว ความจริงแล้วเขาเห็นว่าน้องสาวตั้งใจชนเรนิส แต่เรนิสเหมือนมีตาที่หลังเบี่ยงตัวออกไปทำให้วีราเนสตกน้ำแทน&nbsp;เมื่อเรนิสเปิดช่องให้เป็นว่าวีราเนสสะดุดเองแทนที่เปิดเผยเจตนาร้าย เขาที่เป็นพี่ชายย่อมปกป้องน้องสาวให้เดือดร้อนน้อยที่สุด	&#8220;วีราเนสไม่เป็นอะไรก็ดีแล้ว เดี๋ยวเรียกหมอมาดู ใครก็ได้มาพาท่านหญิงไปพักที่ห้องพักแขกก่อน แล้วเตรียมอาหารกลางวันให้ท่านหญิงด้วย&#8221; เจ้าชายซีริลเรียกสาวใช้ใกล้ๆมาพยุงวีราเนสที่เปียกทั้งตัวไป	&#8220;ไหนๆแขกสำคัญก็เกิดอุบัติเหตุซะแล้ว เดี๋ยวหม่อมฉันไปรับประทานอาหารกลางวันที่คฤหาสถ์ก็ได้เพคะ เจ้าชายทั้ง2 จะได้มีเวลาดูแลแขก&#8221; และเป็นการชิ่งหนีกลับไปในตัว อยู่มาครึ่งวันก็อึดอัดแทบขาดใจ	ตลอดเวลา ซิลบาสเตียนยืนมองอย่างเงียบกริบสีหน้าและดวงตาของเขาไม่แสดงอารมณ์ใดๆ ใบหน้าน้อยๆของเด็กชายที่ดูจะออกสวยดูเย็นชาเหมือนตุ๊กตา ใช่ ตุ๊กตาเทพธิดาน้ำแข็ง&nbsp;	ดูอย่างไรเขาก็เหมือนเด็กผู้หญิงหน้าตาน่ารักมากกว่าเด็กผู้ชายขณะที่แวนส่งยิ้มแหยๆไปให้เป็นการขอโทษแทนน้องสาว เจ้าชายซีริลส่งรอยยิ้มอ่อนโยนพยักหน้าให้ก่อนเดินตามสาวใช้ที่ไปดูแลวีราเนส และออกคำสั่งเร่งให้ตามหมอมาแล้วนี่....ซิลบาสเตียนจะใช่เจ้าชายที่นุ่มนวลอ่อนโยนในโอโตเมะเกมจริงหรือ.......??นี่คืออะไร ความอ่อนโยนมีเมตตาที่ยอมโดนหมากัดดีกว่าหมาเจ็บ แต่คู่หมั้นจมน้ำตายไม่ช่วย...หรือว่าไม่อยากหมั้นเลยวางแผนปล่อยคู่หมั้นตายเอง...เป็นไปไม่ได้ คนจิตใจดีขนาดนั้นจะคิดร้ายๆได้ยังไง...  
 </div> 
