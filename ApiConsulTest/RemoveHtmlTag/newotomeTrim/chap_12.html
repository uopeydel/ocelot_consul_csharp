 <div style="word-wrap: normal;width:90%;">
			
				
    &nbsp;  เรนิสไม่เคยชอบงานเต้นรำ เธอไม่ชอบอะไรวุ่นวายผู้คนเยอะแยะ  แต่ด้วยความจำเป็น เธอออกงานแบบนี้มาไม่รู้กี่ครั้งแล้ว  ปีนี้เธอมางานพร้อมเบลล่าด้วยเหตุผลสั้นๆว่า เบลล่าไม่อยากไปงานกับแวน  &nbsp;  ซีริลบางทีมีคำถามแปลกๆ เช่น เธมม์เห็นนิมิตอีกไหม หรือเธมม์เคยมีอาการป่วยหนักจนหมดลมหายใจมาก่อนไหม  เขาสงสัยอะไรสักอย่างเกี่ยวกับดวงจิตแห่งสวรรค์ เขาถามเธอว่าเป็นไปได้ไหมที่เธมม์จะได้รับสิ่งนั้นมา  เธมม์เป็นหมูสวรรค์งั้นหรือ เรนิสยังจับประเด็นไม่ได้อยู่ดีว่าเขาอยากได้อะไรหรือตามหาอะไร  น่าจะเป็นอะไรที่สำคัญ  &nbsp;  &nbsp;  เธอเจอวีราเนสที่งาน เจ้าหล่อนดูสงบขึ้น แต่ว่าน่ากลัวขึ้น แววตาดูเกลียดชังเธอ  เกี่ยวอะไรกับเธอด้วยล่ะ เรื่องนี้เธอไม่เกี่ยวด้วยสักหน่อย  เหมือนวีราเนสอยากคุยกับซีริล  เรนิสทำเป็นมองไม่เห็นความลำบากใจของคู่หมั้น  สร้างปัญหากันไว้ ไปเคลียร์กันเอง เกี่ยวอะไรกับเธอด้วยล่ะ เธอไม่ชอบเรื่องอะไรยุ่งยาก โดยเฉพาะเรื่องตบตีแย่งผู้ชายกัน  ท่าไม้ตายของเธอ หนีได้คือหนี หลบได้คือหลบ ใครจะทำไม  ขอบอกว่าสกิลการหนีและหลบเธอสูงมากละกัน  &nbsp;  &nbsp;  เธอปลีกตัวออกมา แล้วก็เจอกับคนที่ไม่อยากเจออีกคน  ..เฌอร์..แม่ตุ๊กตาคริสตัล  “เรนิส” เฌอร์เรียกเธอไว้ก่อนที่เธอจะเดินหนี “ฉันอยากคุยกับซีริล แต่เขาไม่ว่างเลย”  เหอะ พ่อพระเอกขวัญใจผู้ผลิตคิดจะเคลียร์ฮาเร็มล่ะสิ  ตามพล็อตเกมก็มีอะไรแบบนี้เหมือนกันก่อนที่เขาจะตกลงปลงใจกับเจนนี่ แต่มันเป็นตอนใกล้ๆจะจบเกมแล้ว เรนิสเองก็จะถูกเคลียร์ด้วย  แต่ตอนนี้ยังเหลือเวลาอีกตั้งเยอะ จะรีบเคลียร์ไปทำไมไม่รู้ เขาไม่ได้มีความจำเป็นอะไรนี่นา กับเจนนี่ก็ดูเหมือนจะไม่ค่อยชื่นชอบกันด้วยซ้ำ   เธอจำไม่ได้แล้วว่าเขาเคลียร์ฮาเร็มยังไง มันไม่ใช่พาร์ทที่เกี่ยวกับผู้เล่น  &nbsp;  &nbsp;  “รุ่นพี่เฌอร์” เรนิสตัดบท “เรื่องของเธอกับรุ่นพี่ซีริล ฉันไม่ยุ่ง”  “เธอไม่เคยสนใจอะไรเขาอยู่แล้วนี่” เสียงเฌอร์ดูประชดประชัน “เสียแรงที่..ช่างเหอะ ถือว่าเธอช่วยฉันละกัน ช่วยเรียกเขามาพบฉันให้หน่อย”  เฌอร์นิ่งไปสักครู่ “ถือว่าฉันขอร้องละกัน”  เรนิสพยักหน้า กล้าขอก็กล้าช่วย  “ขอบคุณมาก” แม่ตุ๊กตาคริสตัลมีน้ำตาคลอเอ่อ  &nbsp;  ได้โปรดอย่าร้องไห้ตอนนี้นะ เดี๋ยวผู้คนจะคิดว่าเธอรังแกเฌอร์  แค่นี้เธอก็ดูร้ายกาจเย่อหยิ่งอย่างที่สุดแล้ว ไม่จำเป็นต้องสร้างภาพอะไรอีก เดี๋ยวจะกลายเป็นนางแม่มดเอา  &nbsp;  จะว่าไปก็ดี ถือเป็นแผนการตลาดให้คนกลัว...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลกับเฌอร์จะเคลียร์กันว่าอย่างไรบ้าง เธอก็ไม่รู้เหมือนกัน   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสเดินกลับห้อง เอ๊ะนั่น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ลูกแมวขี้โกงของนายปีศาจ ยืนอยู่ระหว่างทางไปหอพัก มาทำอะไร อย่าบอกนะว่ามาสอดแนม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสเดินไปหยิบมันมาอุ้ม แมวอยู่นี่แล้วเจ้าของอยู่ที่ไหนล่ะ...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อ้อ ปีที่แล้วนายปีศาจมางมเจอรองเท้าเธอตามพุ่มไม้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หรือนายนี่จะมีรสนิยมชอบเดินเก็บของในที่มืดในวันงานเต้นรำประจำปี  มิน่า ไม่เคยเห็นอยู่ในงาน  ในโลกนี้มีใครรสนิยมประหลาดได้เท่านายปีศาจ เห็นจะไม่มีแล้ว  คืนนี้ไปงมหาอะไรอีกล่ะ จะเป็นเจ้าชายไปเก็บรองเท้าใครที่ไหนอีกหรือไง  &nbsp;  &nbsp;  แมวอยู่ คนก็อยู่ นายปีศาจเหมือนจะมาอยู่ตรงหน้าเธอเมื่อไหร่ไม่รู้  “ทำไมไม่อยู่ในงานล่ะ” เขาถาม  “มีคนอยากเจอพี่ชายนาย ฉันเลยนัดให้ ก็เลยออกจากงานมา” เรนิสตอบ “แล้วนายมาทำอะไรแถวนี้ อย่าบอกนะว่ามางมเก็บของในที่มืด”  “ก็จะมาดูว่าเธอจะโยนรองเท้าทิ้งเรี่ยราดอีกรึเปล่า” เขาตอบมาแบบเรียบๆ เหมือนกับว่าการที่โยนรองเท้าทิ้งเรี่ยราดเป็นพฤติกรรมปกติของเธอ  “นายปีศาจบ้าบอ” เรนิสอยากจะกรีดร้อง “นายจะโง่ไปถึงไหนกัน ใครจะชอบถอดรองเท้าทิ้งเรี่ยราด”  “ก็เธอไง แล้วเมื่อกี้เธอด่าฉันรึเปล่า”  “เออ ใช่ ฉันด่านาย ว่านายบ้าบอ” เรนิสแทบจะตะโกน  “ก็ดี” เขาพูดยิ้มๆ “เธอจะว่าฉันเยอะๆก็ได้ ไม่เป็นไร”  เหอ นายปีศาจโรคจิต ชอบถูกด่า   หรือว่าเธอควรด่าเขาเยอะๆดี ในเมื่อเขาชอบ เธอควรส่งเสริม ...  &nbsp;  จริงสิ เรื่องที่เธอสงสัย  “ฉันมีเรื่องสงสัย” นายปีศาจอาจจะตอบเธอได้ก็ได้  “ดวงจิตแห่งสวรรค์คืออะไร ทำไมพี่ชายนายถึงได้สนใจเรื่องนี้มาก” เรนิสถาม  ซีริลนอกจากเรื่องเล่นเกมการเมืองแล้วมีอีกเรื่องที่เขาสนใจ ดวงจิตแห่งสวรรค์  เธมม์กับดวงจิตแห่งสวรรค์  เธมม์นายหมูของเธอจะกลายเป็นหมูเทวดางั้นหรือ อะไรทำให้ซีริลมีความคิดประหลาดได้ขนาดนั้น คิดว่าเธมม์เป็นหมูเทวดา??  หรือว่าติดเชื้อความคิดไม่ปกติ ตรรกะประหลาดจากนายปีศาจ  หรือเป็นเป็นกรรมพันธุ์สืบทอดมาในราชวงศ์ฟานส์ ความคิดต้องประหลาดเหนือชั้น ผู้คนตามไม่ทัน  &nbsp;  &nbsp;  แล้วก็มีอีกเรื่อง“แล้วฉันอยากรู้เรื่องเหตการณ์กบฏของแคว้นลูฟฟ์”  อะไรที่เตรียมตัวได้ต้องรีบเตรียม  ฉากจบของเกมใกล้เข้ามาแล้ว อีกแค่ปีเดียว ข้อมูลทุกอย่างที่เธอควรรู้เพื่อใช้ในการป้องกันตัว เธอต้องรีบหามาไว้  “ต้องไปดูที่ห้องสมุดราชวงศ์” เขาตอบ “ถ้าเธอต้องการรู้จริงๆ ฉันจะหาทางพาเธอเข้าไป”  &nbsp;  &nbsp;  “คืนนี้ดาวสวยดีนะ” เรนิสเปรยขึ้นมา วันนี้เป็นข้างแรม สวนหย่อมไม่ได้จุดไฟ มองเห็นแสงดาวเต็มท้องฟ้า  “อือ” เขาพยักหน้า  “นายเชื่อไหมว่าถ้าดาวตกแล้วให้อธิษฐาน” เรนิสพึมพำขึ้นมา  “ไม่ แต่ถ้าเธออยากได้อะไร ลองขอดูสิ มันอาจจะเป็นจริงก็ได้”  “ขอจากสวรรค์งั้นหรือ นายเชื่อเรื่องแบบนี้ด้วย งั้นฉันขอเงินทองไหลมาเทมาละกัน”  เขาขมวดคิ้ว บ่งบอกว่าหงุดหงิด “เธอมันโง่จริงๆเลย”   ซิลบาสเตียนหันหลังเดินกลับไปพร้อมแมวของเขา  อะไรของเขาอีกล่ะ งอนหรือไง เธอพูดอะไรผิด?   &nbsp;  &nbsp;  &nbsp;  &nbsp;  เรื่องของเจนนี่กับมิคาเอลเป็นอะไรที่ซับซ้อน พวกเขาเหมือนจะชอบกัน ไม่สิ เรียกว่าคบกันอยู่ดีกว่า แฟนคนที่ 9 ของเจนนี่ พรุ่งนี้จะกลับแคว้นลูฟฟ์พร้อมกัน เธอให้รถม้าตระกูลของเธอไปส่งเจนนี่และมิคาเอล  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เธอชอบมิคาเอลรึเปล่า” เรนิสถามเจนนี่ที่นอนเหยียดอยู่บนเตียงเธอ  “เขาก็...หน้าตาดี นิสัยดี รวมๆก็ใช้ได้” เจนนี่ตอบแบบไม่แยแส  พระเจ้า ยายแสบสเป็คจะสูงแค่ไหน หน้าตาดี?? นั่นเรียกว่าหล่อทะลุโลก นิสัยดี?? นั่นเรียกว่าพ่อเทพบุตรเทวดามาเกิด รวมๆก็ใช้ได้?? ในโลกนี้มีผู้ชายคนไหนเรียกว่าดีได้ ถ้ามิคาเอลแค่ใช้ได้  “เธอถามทำไม” เจนนี่ถามกลับ  “แค่สงสัย” เรื่องแบบนี้ควรถามดีไหม เอา ถามก็ถาม “ถ้าสมมติว่าพวกเธอลงเอยกันขึ้นมา เอ่อ ถ้ามีคนเดือดร้อนที่ไหน พวกเธอต้องไปช่วย เอ่อ เงินมีเท่าไหร่ เขาอยากจะบริจาค แล้วก็ถ้าเพื่อคนส่วนใหญ่เขายอมตายได้อะไรแบบนี้ เธอรับเขาได้รึเปล่า”  เจนนี่นิ่งเงียบไป “ก็จริง เขาดีเกินไป แต่เวลาอยู่ใกล้ๆแล้วรู้สึกดี ทำให้ใจสงบ มีความสุข”  “อือ เข้าใจละ” เจนนี่คงชอบมิคาเอลนั่นแหละ เอาเถอะ ถ้ายายแสบปรับตัวได้ก็ดีไป หึๆ ถ้าปรับไม่ได้ ในเมื่อชอบกันแล้วก็ต้องปรับ  รูทของมิคาเอล เหมือนกับว่าถ้าเรียนจบแล้ว จะติดต่อกับเจนนี่ทางจดหมาย มีการขัดขวางจากเหล่าตัวร้ายเช่นแอริลบ้าง แต่สุดท้ายก็ลงเอยกันได้  แต่ก่อนลงเอย ทำไมถึงมีการลอบทำร้าย เรนิสยังไม่เข้าใจ มิคาเอลเป็นแค่เด็กกำพร้าคนนึง ส่วนเจนนี่เป็นสามัญชน หากคิดอย่างรอบคอบแล้ว ไม่มีเหตุผลอะไรเลยจะต้องลอบทำร้ายสองคนนั้น แบดเอนด์จบที่ใครคนใดคนหนึ่งตาย เหมือนคนร้ายต้องการอะไรสักอย่างจากสองคนนั้น ของมีค่าอะไร? ทั้งคู่ไม่น่ามีอะไรมีค่า เจนนี่มีอะไรที่ให้คนต้องตาม หรือพวกเขาจะตามมิคาเอล?  หรือเธอควรไปหาว่าทำไม จะได้ป้องกันเหตุไว้ก่อน  &nbsp;  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากกลับถึงคฤหาสน์ตระกูลเทรลิสในเมืองหลวงในวันถัดมา  อยู่ดีๆ พระราชินีมีรับสั่งให้เธอเข้าเฝ้า รถม้าติดตราราชวงศ์รอเธออยู่หน้าประตูบ้าน  ตอนมาถึง ซีริลกำลังจะออกไปข้างนอก เหมือนเขาจะมีธุระอะไรสักอย่างแต่เขาก็มารอพบเธอ  “ได้ยินว่าเธอจะมาเข้าเฝ้าเสด็จแม่ ฉันเลยมาแวะรอเธอก่อน” เขายิ้มให้เธอ “กว่าจะได้เจอกันอีกทีก็ปีใหม่ละมั้ง”  “เพคะ” เธอยิ้มกลับ  “เสด็จแม่เรียกเธอมามีเรื่องอะไร”  “หม่อมฉันยังไม่ทราบเหมือนกันเพคะ มหาดเล็กส่วนพระองค์ไม่ได้แจ้งเสียด้วยเพคะ”  “ฉันมีเรื่องอยากจะถามเธอ” เขาจ้องตาเธอ “เธอนัดให้ฉันพบกับเฌอร์”   “ท่านหญิงเฌอร์อยากคุยกับฝ่าบาท แต่ไม่มีโอกาสเพคะ”  “เธอเลยต้องเปิดโอกาสให้เฌอร์งั้นหรือ” เขาเลิกคิ้วถาม  เอ๋ เธอทำอะไรผิดอีกรึเปล่า หรือว่าเขาไม่อยากคุยกับเฌอร์  “ฝ่าบาทไม่พอพระทัยหรือเพคะ” เธอถามกลับ เขาไม่พอใจอะไร ถ้าเธอหึงหวงอาละวาดแบบในเกมเขาไม่น่าจะชอบ พอเปิดโอกาสให้คุยกับผู้หญิงในฮาเร็ม เขาก็ไม่ชอบอีก ไม่มีอะไรพอดีเลย  “เปล่า” เขาเอื้อมมือเอานิ้วมาจิ้มจมูกเธอ “เด็กโง่ เมื่อไหร่เธอจะฉลาดซักที”  &nbsp;  &nbsp;“ปีนี้เธออยากได้อะไรเป็นพิเศษไหม” เขาถามบ้าง  เธออยากได้อะไรงั้นหรือ ของที่เธออยากได้เธอไม่กล้าขอ  ส่วนอย่างอื่นเธอไม่ได้ขาดแคลนอะไร อืม เงิน ถ้ามีเยอะๆก็ดี แต่พูดไม่ได้หรอก มันน่าเกลียด...  &nbsp;  เรนิสส่ายหน้ากลับไป  “ฉันก็ว่าอย่างนั้นแหละ ไม่เห็นเธอเคยอยากได้อะไรเลย” เขาถอนหายใจ “บางทีมีอะไรที่อยากได้บ้างก็ดีนะ ฉันจะได้หามาให้”  สมเป็นพระเอก คำพูดล้วนแต่เป็นคำหวานชวนให้เคลิบเคลิ้ม  ซีริลเหมือนมีธุระ เขาบอกว่าจะต้องตามเสด็จพระราชาไปที่ไหนสักที่หนึ่ง แล้วขอตัวออกมา   &nbsp;  &nbsp;  มหาดเล็กนำทางเธอไปห้องรับรองส่วนพระองค์ของพระราชินี&nbsp;   มีคนเปิดประตูให้เธอเข้าไปในห้อง  &nbsp;  &nbsp;  ในห้องตกแต่งด้วยวัตถุมีค่าหลายอย่าง สีออกไปทางสว่าง เป็นสีขาวเสียส่วนใหญ่ ผ้าม่านเป็นสีขาวเหลือบเงิน   ใช่ เหมือนเป็นประกายของหิมะ  โซฟารับรองแขกขนาดใหญ่สีเทา พระราชินีไม่ได้ประทับอยู่ที่นั่น  &nbsp;  คนที่นั่งอยู่คือลูกชายคนโปรดของพระราชินี นายปีศาจ เขานั่งไขวห้าง ใบหน้ามีรอยยิ้มน้อยๆอยู่ ดวงตาเขาดูเป็นประกาย  &nbsp;  &nbsp;  เอ้อนะ... สวยจนลืมหายใจ  &nbsp;  &nbsp;  “นายมาอยู่ที่นี่ได้ยังไง” เรนิสทัก ก่อนหันไปมองรอบตัว ไม่มีคนอื่น   เกิดใครมาได้ยินว่าเธอพูดจาแบบนี้กับเจ้าชายเห็นจะไม่เหมาะสม  “ฉันอ้างชื่อแม่ให้เชิญเธอมา วันนี้พี่ชายสองหน้ากับเสด็จพ่อไปตรวจเยี่ยมหน่วยราชองครักษ์ ไม่อยู่ทั้งคู่ โอกาสเหมาะกว่านี้ไม่มีแล้ว”  ใช่ ซีริลเหมือนจะมีธุระ  แต่ทำแบบนี้จะดีหรือ เธอให้ความรู้สึกเหมือนลักลอบพบกันเลย เหมือนแอบมีกิ๊ก..  “ฉันมาหาคำตอบสำหรับคำถามของเธอไง” เขาพูด มีรอยยิ้มมุมปากอีกแล้ว ช่วงนี้เขายิ้มบ่อยกว่าตอนแรกๆที่รู้จักกันมาก   ยิ้มบ่อยเกือบจะเท่าพี่ชายสองหน้าของเขาด้วยซ้ำ แต่ความแตกต่างมีอยู่บ้าง  พี่ชายสองหน้าของเขายิ้มให้ทุกๆคน เขาใส่หน้ากากยิ้มตลอดเวลา  แต่เหมือนนายปีศาจจะยิ้มให้เธอคนเดียว อ้อ กับแม่ของเขาด้วย  &nbsp;  “ตกลงยังอยากรู้อยู่ไหม”  เรนิสพยักหน้า  เขาลุกขึ้นยืนก่อนเดินมาหาเธอ แล้วยื่นมือให้เธอ  “ตามมาสิ”  เธอเอื้อมมือไปจับมือเขาไว้แล้วปล่อยให้เขาจูงไป เคยคิดว่ามือเขาจะเย็น  ที่จริงแล้วมือนายปีศาจก็อุ่นดีเหมือนกัน...  ไม่รู้ทำไม เธอชอบความรู้สึกแบบนี้...มันดูอบอุ่นดี...  

 </div> 
