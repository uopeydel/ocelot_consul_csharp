 <div style="word-wrap: normal;width:90%;">
			
				
    &nbsp;    &nbsp;&nbsp;&nbsp;&nbsp;&nbsp;&nbsp;&nbsp;   เป็นครั้งแรกตั้งแต่เข้าโรงเรียนมาที่ซีริลตัดสินใจลงประลอง ที่ผ่านมาเขาไม่สนใจการละเล่นพวกนี้ มันดูเป็นการใช้แรงในการต่อสู้ ไม่เหมือนน้องชายลูกแหง่ที่ชมชอบลงไปเล่นเกมพวกนี้มาก เขาถือว่าระดับเขาแล้ว ไม่มีความจำเป็นต้องสู้เองถึงแม้ว่าเขาจะมีฝีมือก็ตาม  &nbsp;&nbsp;&nbsp;&nbsp;&nbsp;&nbsp;&nbsp; การชักใยหรือเป็นคนเล่นบนกระดานหมากรุกย่อมดีกว่าเป็นหมากไม่ใช่หรือ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; ทำไมครั้งนี้เขาถึงลงประลอง มีคนสงสัยไม่น้อย  ไม่มีอะไรมาก เขาต้องการแค่พิสูจน์ว่าอะไรแบบนี้เขาก็ทำได้เช่นกัน เพียงแค่ว่าเขาจะทำหรือไม่ทำเท่านั้น ก็เท่านั้นแหละ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; การประลองแยกออกเป็น 2 วัน ระดับปี 1-2 และ ระดับปี 3-4  &nbsp;&nbsp;&nbsp;&nbsp;&nbsp;&nbsp;&nbsp; ปกติเขาไปดูทั้ง 2 ระดับนั่นแหละ ถึงแม้เขาจะไม่ชอบลงไปต่อสู้เอง แต่การไปดูเรียกว่าเป็นการเปิดหูเปิดตาได้ดี   &nbsp;  &nbsp;&nbsp;&nbsp;&nbsp;&nbsp;&nbsp;&nbsp; ทั้งคู่หมั้นของเขาและน้องชายลูกแหง่ต่างลงประลอง เขาลังเลอยู่สักพักว่าเขาควรไปดูใครดี สุดท้ายเขาตัดสินใจไปดูน้องชายลูกแหง่  &nbsp;&nbsp;&nbsp;&nbsp;&nbsp;&nbsp;&nbsp; ทำไมงั้นหรือ...  เหตุผลไม่มีอะไรมาก คู่หมั้นของเขาไม่ว่าเธอจะมีฝีมือการต่อสู้เป็นอย่างไรล้วนไม่สำคัญเท่าไหร่นี่นา ถ้าเธอเก่งนั่นก็ดี แต่ถึงเธอจะสู้กับใครไม่ได้เลย เขาก็ไม่เคยรู้สึกว่าเป็นปัญหาแต่อย่างใด สำหรับเธอแล้วเรื่องพวกนี้ไม่ได้จำเป็น  แต่ฝีมือของน้องชายลูกแหง่มีผลต่อการประเมินแผนขั้นต่อๆไปของเขา เพื่อให้เขาตัดสินใจไม่ผิดพลาด  &nbsp;  ตอนต้นเดือนมีเหตุการณ์ลอบโจมตีขบวบเสด็จของเขากับซิลบาสเตียน  แต่เห็นได้ชัดว่าเป้าหมายคือ น้องชายลูกแหง่   นักฆ่าพวกนั้นไม่ใช่คนของเขา แต่เขาพอเดาได้ว่าใครเป็นผู้บงการ  แผนการครั้งนั้นไม่สำเร็จ ซิลบาสเตียนไม่มีแม้แต่รอยขีดข่วน ไม่มีแม้แต่รอยยับบนเสื้อผ้า มีการจับคนร้ายได้ แต่ผู้บงการก็ตามไปเก็บกวาดงานจนเรียบร้อย   แน่ละ เรื่องนี้ย่อมไม่เกี่ยวข้องกับเขาและเขาไม่ได้มีหน้าที่ไปสืบหาความจริง ถึงแม้ว่าเหตุผลในการลงมือจะเกี่ยวข้องกับเขาหรือไม่ก็ตาม  &nbsp;  ซิลบาสเตียนตอนนี้ระดับเวทย์อยู่ชั้นกลางขั้นที่ 2 ในขณะที่เขาอยู่ขั้นที่ 3 แต่ที่น่าสนใจคือการเลื่อนระดับเวทย์ของน้องชายลูกแหง่รวดเร็วมาก เหมือนกับเลื่อนพรวดพราดในระยะเวลาสั้นๆ  &nbsp;  เขาตัดสินใจเลือกไปดูซิลบาสเตียนแข่ง เหตุผลงั้นรึ เขาต้องจับตามองน้องชายลูกแหง่ไว้บ้าง  &nbsp;  การแข่งขันระดับชั้นปี 1-2 รอบนี้ไม่มีเจ้าหญิงจากอีสเทร่านั่นเข้าร่วมประลอง เขาเคยพบเจ้าหญิงแอริลนั่นตอนต้นปี เดิมเขาคิดว่าจะผูกมิตรไว้บ้าง แต่เมื่อประเมินนิสัยแล้วดูก้าวร้าวไร้เหตุผลและน่าจะสร้างปัญหา เจ้าชายอองตัวร์ที่เป็นรัชทายาทดูจะน่าคบหากว่ามาก ที่เขาประเมินไว้ล้วนแต่จริง งานประลองรอบที่แล้ว เจ้าหญิงสติไม่ดีนั่นพังเวทีเละเทะไปหมด ทางโรงเรียนแจ้งไปที่เสด็จพ่อว่าให้หาทางให้เจ้าหญิงแอริลกลับไปเรียนที่โรงเรียนเวทย์จีเซลล์ แต่ทางโรงเรียนเวทย์จีเซลล์ปฏิเสธ ทางอีสเทร่ายื่นข้อเสนอทางการค้าที่น่าสนใจบางอย่างมาให้ บทสรุปคือแอริลจึงยังอยู่ที่นี่ต่อไป  ซิลบาสเตียนดูสงบนิ่งและเย็นชาบนเวทีประลอง ความสามารถทางการใช้เวทย์ของน้องชายลูกแหง่ดูจะเพิ่มพูนขึ้นมาอีก  คู่ต่อสู้คนแรกเป็นเพื่อนร่วมชั้นคนหนึ่งของน้องชายลูกแหง่ น้องชายเขาใช้เวลาสั้นๆไม่ถึง 5 นาทีจัดการคู่ต่อสู้กระเด็นออกนอกเวที  รอบที่ 2 คู่ต่อสู้เป็นลูกพี่ลูกน้องของเขาและซิลบาสเตียน หลานของเสด็จแม่ เด็กที่ชื่อเบลล่า เด็กนั่นเป็นญาติทางท่านแม่ของเรนิสเช่นกัน พลังเวทย์ของเบลล่าอยู่ระดับเดียวกับซิลบาสเตียน แต่จำนวนธาตุน้อยกว่ามาก เบลล่ายอมแพ้แต่โดยดี ไม่มีการต่อสู้  รอบถัดไป คู่ต่อสู้ของน้องชายลูกแหง่เป็นคู่หมั้นของเขา...เรนิส  เขายังจำได้ ปีที่แล้วการต่อสู้ระหว่าง 2 คนนี้สูสีกันไม่น้อยก่อนที่ซิลบาสเตียนจะชนะไป แต่เขารู้ดี คู่หมั้นของเขายอมให้น้องชายเขาชนะ...  ความสนิทสนมชิดเชื้อของสองคนนั้นเพิ่มขึ้นทุกวันๆ และนั่นทำให้ความไม่พอใจของเขาเพิ่มพูนเช่นกัน  การต่อสู้ระหว่างทั้งคู่เริ่มขึ้น  ซิลบาสเตียนเปิดโอกาสให้เรนิสลงมือก่อน นั่นแทบจะเป็นกฏสำหรับงานประลองอยู่แล้ว รุ่นพี่ให้รุ่นน้องเริ่มโจมตีก่อน ผู้ชายให้ผู้หญิงลงมือก่อน  เรนิสใช้เวทย์ดาบไฟที่เป็นเอกลักษณ์ของเธอจู่โจมขณะที่ซิลบาสเตียนโต้กลับด้วยเวทย์แบบเดียวกัน การต่อสู้ระยะประชิดด้วยเวทย์ดาบไฟนั้นเหมือนกับซิลบาเตียนจะเป็นต่อเล็กน้อย  เรนิสเปลี่ยนรูปแบบการโจมตี เธอใช้เวทย์เป็นลูกไฟเล็กๆหลายลูกจู่โจมและซิลบาสเตียนร่ายเวทย์แบบเดียวกันต้านไว้   เรนิสร่ายเวทย์ร่างไฟขึ้น ราวนี้เธอร่ายเวทย์เป็นนกไฟจู่โจมซิลบาสเตียนซึ่งโต้กลับด้วยเวทย์แบบเดียวกันต้านไว้ ก่อนที่ร่างไฟทั้ง 2 สลายไป  ซีริลขมวดคิ้ว เวทย์รูปแบบนั้นไม่มีในตำราและไม่มีใครอื่นใช้ เป็นรูปแบบเวทย์ที่เป็นเอกลักษณ์คิดค้นขึ้นมาเฉพาะตัวและสองคนนั้นใช้เวทย์แบบเดียวกัน  เรนิสเริ่มรู้ตัวว่าเธอไม่สามารถเอาชนะซิลบาสเตียนได้ด้วยเวทย์แบบเดียวกัน เธอเปลี่ยนมาใช้เวทย์ธาตุลมจู่โจมแทน แต่ซิลบาสเตียนก็ต้านไว้ได้  การต่อสู้ยังผลัดกันรุกผลัดกันรับ ดูเผินๆเรนิสจะเป็นฝ่ายจู่โจมและน้องชายลูกแหง่เป็นฝ่ายตั้งรับ  แต่ในสายตาของซีริลแล้ว มันไม่ใช่แบบนั้น  ซิลบาสเตียนดูแล้วการใช้เวทย์เหนือกว่าเรนิส ถึงแม้พลังเวทย์อยู่ระดับเดียวกัน แต่ซิลบาสเตียนดูเหนือชั้นกว่า น้องชายลูกแหง่สามารถโต้กลับได้ทุกครั้งสบายๆราวกับไม่ได้ใช้แรงอะไรมากมายขณะที่เรนิสเริ่มแสดงอาการเหนื่อยออกมาบ้าง  นี่ไม่การประลองเพื่อเอาแพ้ชนะ แต่เป็นการเล่นอย่างหนึ่งของซิลบาสเตียน &nbsp;มีการออมมือให้เหมือนกับการหยอกล้อรูปแบบหนึ่งมากกว่าจะเป็นการประลองจริงจัง  เขาเริ่มรู้สึกหงุดหงิดขึ้นมาซะแล้ว  แวนที่นั่งด้านข้างหันมาพูดกับเขา  “น้องชายกับคู่หมั้นของซีริลดูสูสีกันมาก ซิลบาสเตียนฝีมือใช้ได้เลย นายว่าใครจะชนะ”  เขาระงับอารมณ์ที่เริ่มจะขุ่นมัวไว้ชั่วคราว ก่อนหันไปยิ้ม “ไม่รู้เหมือนกัน ดูสูสีกันมาก”  “ต้องซิลบาสเตียนอยู่แล้ว เรนิสจะไปสู้ได้ยังไง” วีราเนสที่นั่งอยู่ข้างพี่ชายพูดขึ้นด้วยน้ำเสียงไม่พอใจขึ้นมา  เขาหันไปยิ้มให้วีราเนส ส่วนเธอก็ส่งรอยยิ้มออดอ้อนกลับมาให้เขา  หลังจากนั้นไม่มีบทสนทนาใดๆต่อ เขาไม่มีอารมณ์จะคุย  &nbsp;  เรนิสใช้เวทย์เถาวัลย์ ซิลบาสเตียนใช้เวทย์สร้างดาบตัด หลังจากนั้นเรนิสตัดใช้เวทย์พายุหมุน ซิลบาสเตียนใช้เวทย์ไฟ เมื่อ 2 เวทย์กระทบกันเกิดควันฟุ้งกระจายไปทั่ว  ซิลบาสเตียนจะจบการต่อสู้ครั้งนี้แล้ว แต่เอาเข้าจริงพลังเวทย์ของเรนิสก็ใกล้หมดแล้ว ถึงซิลบาสเตียนไม่ทำอะไร เรนิสก็จะหมดแรงไปเอง  แต่ซิลบาสเตียนกลับไม่ใช้เวทย์จัดการกับเรนิส ทั้งๆที่ตอนนั้นไม่ว่าซิลบาสเตียนใช้วิธีไหนก็ชนะได้ทั้งนั้น เขาใช้วิธีประชิดตัวและรวบแขนของเรนิสไว้ด้านหลังก่อนจะใช้ดาบโบราณเล่มหนึ่งจ่อที่คอแทน   ควันไฟจางลง หากไม่นับว่ามีดาบเล่มนั้น ท่ายืนตอนนี้เหมือนน้องชายของเขากำลังรวบคู่หมั้นของเขาไว้ในอ้อมแขน และกระซิบบางอย่างไปที่ข้างหูของเธอ   เสียงกรรมการประกาศให้ซิลบาสเตียนเป็นผู้ชนะ   ซิลบาสเตียนกระซิบอะไรซักอย่างที่ข้างหูเรนิสอีกครั้ง  ก่อนที่ทั้งคู่จะแยกกันออกมา  เขารู้สึกได้ความโกรธของเขาพุ่งพล่านไปหมด  เขาแสดงความโกรธออกมาไม่ได้ มันไม่เหมาะสม  แต่เขาก็ยอมให้เหตุการณ์แบบนี้เกิดขึ้นครั้งแล้วครั้งเล่าไม่ได้อีกเช่นกัน เขาต้องทำอะไรสักอย่างเพื่อไม่ให้ความสัมพันธ์ระหว่างคู่หมั้นกับน้องชายของเขาก้าวหน้าไปกว่านี้  เขาต้องหยุดมันก่อนที่มันจะพัฒนาไปจนถึงจุดที่หยุดไม่ได้  เขาขอตัวแยกจากแวน วีราเนสที่นั่งถัดไปแบะปากไม่พอใจแต่ไม่ได้ว่าอย่างไร  ตอนนี้เขามีเรื่องสำคัญต้องทำ...  &nbsp;  หลังเสร็จสิ้นการต่อสู้ เรนิสกลับมานั่งบนอัฒจันทร์ ด้านข้างเป็นเบลล่าและเธมม์ อีกด้านหนึ่งเป็นเจ้าหญิงแอริล แอริลเอียงคอซบไปบนไหล่เรนิสก่อนจะพูดจาออดอ้อนอะไรสักอย่าง  เรนิสกับแอริลสนิทสนมกันตั้งแต่เมื่อไหร่  เขาอาจจะไม่ได้สนิทสนมกับแอริล แต่เขาก็ไม่คิดว่าโดยนิสัยของแอริลจะทำตัวออดอ้อนใครได้  เขาเริ่มคิดว่าชักจะไม่ค่อยดีซะแล้ว  เรนิสช่างแวดล้อมไปด้วยคนที่ไม่เหมาะสม ไม่ว่าจะเป็นพี่ชายบุญธรรมที่คลุกคลีกับบ่อนการพนัน เบลล่าที่ชอบเรื่องซุบซิบนินทาสอดแนมคนอื่น น้องชายลูกแหง่ของเขาที่ดูจะใกล้ชิดสนิทสนมกับคู่หมั้นของเขาจนเกินงาม แล้วนี่เจ้าหญิงต่างชาติที่ก้าวร้าวอารมณ์รุนแรงไร้ซึ่งความเป็นกุลสตรี  &nbsp;&nbsp;&nbsp;&nbsp;&nbsp;&nbsp;&nbsp; อย่างงานประลองครั้งล่าสุด เจ้าหญิงแห่งอีสเทร่าก่อเรื่องจนวุ่นวายไปหมด เหตุการณ์ตอนนั้นวุ่นวาย ทั้งควันทั้งเศษหินกระเด็นไปทั่ว ทั้งสนามประลองอัฒจันทร์ผู้คนต่างแตกตื่นวิ่งกันชุลมุนไปหมดไม่รู้อะไรเป็นอะไร   &nbsp;  คู่หมั้นเขามีแต่คนรอบตัวที่พาไปสู่ทางเสื่อมชัดๆเลย ช่างน่ากลุ้มใจเสียจริง  เขาเดินไปที่กลุ่มของเรนิส พอเขาเข้าไปใกล้ เบลล่าและเธมม์ขยับเว้นที่ข้างเรนิสไว้ให้เขา ส่วนเจ้าหญิงแอริลสะบัดหน้าอย่างไม่สบอารมณ์  แปลก...ตั้งแต่พบกันครั้งแรก แอริลดูไม่ค่อยชอบเขาโดยไม่มีเหตุผล เขายังนึกไม่ออกอยู่ดีว่าไปทำอะไรให้แอริลไม่พอใจ แต่ช่างเถอะ...ก็แค่เจ้าหญิงไร้พลังเวทย์  เขายังจำได้ว่าตอนก่อนเขาจะหมั้นกับเรนิส เจ้าหญิงแอริลก็เป็นหนึ่งในตัวเลือกหลายๆคนที่เสด็จพ่อมองๆไว้เช่นกัน การแต่งงานเชื่อมความสัมพันธ์ระหว่าง 2 อาณาจักรเป็นสิ่งที่ได้ประโยชน์ไม่แพ้ตระกูลผู้ครองแคว้น  แต่หลังการวัดพลังเวทย์แล้วกลับไม่พบพลังเวทย์แม้แต่ธาตุเดียว ทันทีที่ข่าวด่วยนี้มาถึงเมืองหลวง เสด็จพ่อจึงเลิกล้มความคิดนี้ไป ผู้หญิงที่ไม่มีพลังเวทย์มีโอกาสให้กำเนิดทายาทไม่มีพลังเวทย์ แอริลถูกตัดออกไปจากตัวเลือก  ช่างโชคดีจริงๆที่แอริลไร้พลังเวทย์ เขายังนึกไม่ออกว่าชีวิตสมรสระหว่างเขากับแอริลจะเป็นเช่นไรหากต้องแต่งงานกันจริงๆ หรือถ้าแม่นั่นเกิดเป็นพระราชินีขึ้นมา คงวุ่นวายน่าดู  เขาทรุดตัวลงนั่งข้างเรนิสก่อนส่งรอยยิ้มที่อ่อนโยนไปให้  “เป็นยังไงบ้าง ไม่ได้เจอกันนาน”  เรนิสดูเลื่อนลอยอยู่บ้าง เธอหันมาหาเขาก่อนจะตอบกลับมา “ดีค่ะ”  “เหนื่อยไหม การประลองกับซิลบาสเตียนดูนานมากเลย จะใช้พลังเวทย์ไปเยอะ” เสียงเขาทุ้มและนุ่มน่าฟัง  เรนิสเหมือนนิ่งไปสักครู่ ก่อนตอบกลับมา “เหนื่อยพอสมควรค่ะ นึกว่าจะหมดแรงกลางเวทีเสียแล้ว”  แอริลดึงแขนเรนิสไปกอด “เรนิส เอสก็เชียร์เรนิสจนเหนื่อยเหมือนกัน ขอเอสซบไหล่หน่อยนะ”  เขาว่าเจ้าหญิงนี่พฤติกรรมแปลกๆ ดูไม่น่าไว้ใจ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; บนเวทีประลอง น้องชายลูกแหง่ของเขาใช้เวทย์ดาบสู้กับคู่ต่อสู้กลับกับเวทย์ไฟ ซิลบาสเตียนยังคงดูเหนือกว่าอย่างเห็นได้ชัด และเหมือนกับการต่อสู้จะรวบรัดกว่าตอนที่สู้กับเรนิสมาก ซิลบาสเตียนเอาชนะในรอบชิงชนะเลิศได้ในเวลาไม่นาน เป็นอีกครั้งที่น้องชายลูกแหง่เอาตำแหน่งชนะเลิศบนเวทีประลองไปครอง  เสียงปรบมือดังกระหึ่มไปทั่ว เรนิสเหมือนตกอยู่ในภวังค์  เขาสะกิดที่ข้อศอกของเธอเบาๆ  “เรนิส การประลองจบแล้ว เดี๋ยวฉันเดินไปส่งเธอละกัน” เขาพูดยิ้มๆ “พรุ่งนี้อย่าลืมมาดูฉันประลองล่ะ”  “ค่ะ” เรนิสเหมือนรู้สึกตัวอีกครั้งยิ้มตอบกลับมา  “แล้วฉันจะเดินไปรับตอนเช้า” เขาพูดก่อนที่จะดึงเธอลุกขึ้นแล้วเดินออกไปจากสนามประลอง...  &nbsp;  Writer’s note: ซีริลประเมินคู่หมั้นไว้สูงเกินไปแล้ว  เรนิสนั่นแหละตัวดี ชักจูงเพื่อนๆไปสู่ทางเสื่อม  &nbsp;  ทำไมบทนี้เป็นของซีริลงั้นหรือ ก็ท่านไปโรงเรียนดัดนิสัยนานแล้ว พึ่งจะกลับมา  จอมมารออกมาหลายบทแล้วต้องสลับบ้าง  #ไรท์ยุติธรรมเสมอ&nbsp; #ลูกรักผู้ผลิตเกม  &nbsp;  เอ้า...เชิญเรือคู่แข่งถล่มเรือซีริลได้ตามอัธยาศัย ตอนนี้ทำประกันวินาศภัยเรือลำนี้ไว้แล้ว ถ้ามันโดนระเบิด ไรท์จะไปเคลม  &nbsp;  อ้อ แล้วก็ขอความกรุณางดก่อวินาศกรรมกับบ้านและเรือไปอาณาจักรโพ้นทะเลของไรท์ด้วย หน่วยข่าวกรองบอกให้ไรท์ระวังอัคคีภัยช่วงนี้  &nbsp;  ขอบคุณที่เข้ามาอ่านและขอบคุณสำหรับ comment ค่ะ ช่วงนี้อาจจะไม่ทันได้ตอบแต่อ่านทุกเม้นท์   เม้นท์กันได้ฮามาก  

 </div> 
