 <div style="word-wrap: normal;width:90%;">
			
				
    &nbsp;  คำเตือน: เนื่องจากบทนี้มีคำพูดไม่เหมาะกับเด็กและเยาวชน ทำให้ทางเราต้องทำการเซ็นเซอร์คำพูดบางคำ อาจลดทอนอรรถรสในการอ่านบ้าง หวังว่าท่านจะเข้าใจ  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; การเรียนในโรงเรียนถือเป็นเรื่องน่าเบื่อ แต่การแต่งงานกับผู้ชายถือเป็นเรื่องน่ากลัวและรับไม่ได้อย่างถึงที่สุด  &nbsp;&nbsp;&nbsp;&nbsp;&nbsp;&nbsp;&nbsp; ดังนั้น เด็กขี้เกียจเรียนหนังสือเรียนมา 2ชาติยังไม่เคยจบอะไรสักอย่างแบบแอริลคนสวยจึงต้องอดทนเรียนต่อไป อย่างน้อยก็ไม่ต้องแต่งงาน  แค่คิดก็สยดสยองจนขนลุกไปหมด  &nbsp;  การสอบผ่านไปได้ด้วยดี ขอบคุณแรงจูงใจในการเข้าชั้นเรียนของเขาอย่างเรนิสและเบลล่า อันที่จริงถ้ามีเพื่อนร่วมชั้นน่ารักๆแบบนี้ที่โรงเรียนเวทย์จีเซลล์ เขาคงไม่ย้ายมาหรอก ถึงโรงเรียนจะเชิญให้เสด็จออก แต่ถ้าเขาจะหน้าด้านอยู่ ใครจะทำไม ที่เขายอมย้ายมา เพราะผู้หญิงที่นี่สวยกว่าหรอกนะ  &nbsp;  งานประลองที่ผ่านพ้นไป เขาต้องเป็นฝ่ายนั่งชม น่าเสียดายที่ไม่ได้ลงแข่งเอง แต่ถึงลงแข่งก็คงไม่ชนะอีกนั่นแหละเพราะสภาอาจารย์ประกาศห้ามนำวัตถุระเบิดขึ้นเวทีประลองอีก น่าเสียดายจริงๆ  เนื่องจากงานประลองไม่มีการพลิกล็อค ซิลบาสเตียนและซีริลเป็นผู้ชนะในแต่ละรุ่นทำให้บ่อนการพนันของเขาไม่มีกำไร น่าเบื่อหน่ายมาก  เขาเลยทำการเปิดหัวข้อการพนันใหม่ เกี่ยวกับงานเต้นรำประจำปี  มันมีอะไรสนใจอย่างงั้นหรือ ก็ต้องเกี่ยวกับสาวๆคนดังในโรงเรียน  หัวข้ออย่างเช่น   เรนิสจะใส่ชุดสีอะไร น่าเบื่อตรงที่เรนิสมีคู่หมั้นแล้วและต้องไปกับคู่หมั้น อ้อ อันนี้ห้ามนายหมูเธมม์กับซิลบาสเตียนนั่นลงเดิมพัน  เบลล่ากับประธานนักเรียนที่ควงไปงานจะคบกันต่อหรือไม่ เดิมพันนี้ระยะยาว  วีราเนสจะไปกับคู่หมั้นหรือไม่ หึๆ ได้ข่าวว่าปีที่แล้วโดนเบี้ยว แต่ถ้าปีนี้โดนเบี้ยวอีก เขายินดีไปปลอบประโลมหัวใจให้ ถึงแม้จะนิสัยไม่ดีแต่หน้าตาดี เขาไม่ถืออยู่แล้ว  เธมม์จะมีคู่ควงไปงานเต้นรำหรือไม่  แน่ละ ต้องเอาตัวเองมาเล่นเพื่อทำกำไร  แอริลจะมีคู่ควงไปงานเต้นรำหรือไม่  &nbsp;  เขาไม่เคยต้องขบคิดเรื่องคู่ควงไปงานเต้นรำ ตอนอยู่ที่โรงเรียนเวทย์จีเซลล์ก็มีงานเต้นรำเหมือนกัน แต่ตอนนั้นเขาโดนพักการเรียนจากการวางระเบิดหอพักทำให้ไม่ต้องไปร่วมงาน  งานเต้นรำบ้าบออะไรกัน ไร้สาระ...  &nbsp;  ความจริงแล้วเขารับไม่ได้หรอกกับการที่จะมีผู้ชายสักคนโอบเอวเขาแล้วเต้นรำ คงจะน่าขนลุกน่าดู  แต่พี่หญิงอเดลลีนเขียนจดหมายมาว่า  “น้องหญิง เพื่อเกียรติของราชวงศ์ น้องหญิงจะต้องมีคู่ควงไปงานเต้นรำ มิฉะนั้นจะถือเป็นความอับอาย ที่เจ้าหญิงแห่งราชวงศ์เราไร้เสน่ห์ ไม่มีใครเชิญไปงานเต้นรำ น้องหญิงจะเสื่อมเสียชื่อเสียงได้”  เอาเข้าไป จะมีเสน่ห์หรือไร้เสน่ห์สำคัญตรงไหน ชื่อเสียงเขาที่นี่ก็ไม่มีอะไรจะเสื่อมเสียไปได้มากกว่านี้แล้ว หลังจากระเบิดเวทีงานประลองทิ้ง ไม่มีใครกล้าสบตาเขาอีก เวลาเดินไปที่ไหนมีแต่คนหลบ การจะมีหรือไม่มีคู่ควงงานเต้นรำไม่ได้ทำให้ชื่อเสียงดีขึ้นหรือแย่ลงหรอกนะ  เพราะชื่อเสียงเขาที่นี่หลังงานประลองกลางปีเสื่อมจนถึงจุดต่ำสุด และไม่ว่าจะยังไงไม่มีอะไรมาฉุดขึ้นได้ ก็ดี เผื่อพี่หญิงจะหาใครมาแต่งงานกับเขา ชื่อเสียงโด่งดังอันแสนบัดซบนี่จะได้ทำให้ไม่มีใครยอมแต่งงานกับเขา  &nbsp;  ไม่มีใครกล้ามาชวนเขาไปงานเต้นรำหรอก และถ้ามีใครมาเชิญเขา เขารับรองได้ว่ามันผู้นั้นไม่ได้ตายดีแน่   &nbsp;  เนื่องจากเขาได้ยินว่าคนส่วนใหญ่แทงว่าเขาไม่มีคู่ควง เขาคิดไว้แล้ว เวลาใกล้ๆเขาจะฉุดผู้ชายสักคน อาจจะเป็นเธมม์ไปงานด้วย เพื่อที่จะฟาดเงินเดิมพันให้เรียบ ทำกำไรให้บ่อนบ้าง เขาไม่คิดจะเต้นรำหรอกนะ หาใครสักคนอุปโลกข์ให้เป็นคู่ควงเขาเพื่อลวงโลกก็พอละ เป็นเจ้ามือจะโกงซะหน่อยไม่ผิด เจ้ามือย่อมต้องโกงอยู่แล้ว  แต่เหมือนจะแย่ ตอนบ่ายๆเขาเดินไปถามเธมม์ว่า มีคู่ควงไปงานเต้นรำรึยัง ปรากฏว่านายนั้นแก้มแดงระเรื่อ บอกเขาว่า “มีแล้ว”  บัดซบที่สุด @#-#*&amp;^%%$#@ (censor) แม้แต่เธมม์ยังมีผู้หญิงไปงานด้วย  ชีวิตเขาช่างบัดซบอย่างยิ่ง นายเอส อย่างเขา ไม่สามารถหาคู่ควงสาวๆไปงานได้ มันน่าเศร้ามากไหน ทำไมพระเจ้าบัดซบนั่นต้องทำให้เขามาเกิดเป็น “เจ้าหญิง” ด้วย  ยิ่งกว่านั้น บ่อนพนันของเขาล่ะ เขาต้องหาผู้ชายไปงานด้วยให้ได้ เพื่อจะได้ยึดเงินเดิมพันที่พวกนักเรียนพวกนั้นแทงไว้ เอางี้ดีไหม เขาจะไปดักรอตีหัวเด็กหนุ่มโชคดีสักคนแล้วลากเข้างานดีไหม เท่านี้ก็ถือว่ามีคู่ควงละ  &nbsp;  ปัญหาของเขามีทางออกด้วยการจัดการของพี่สาวคนสวย พี่หญิงอเดลลีน  &nbsp;  ก่อนงานเริ่มไม่ถึงชั่วโมง วีร่านำแขกพิเศษมาพบเขา  พี่ชายซื่อบื้อนั่น กับนางกำนัลอาวุโสดูเข้มงวด 2 คน นางกำนัลวัยกลางคนอีก 6 คน แต่ละคนบึกบึนไม่น้อย  ทำไมเอายายแก่ 8 คนนั่นมา น่าจะเอานางกำนัลสวยๆหน่อยมา แย่จริง  &nbsp;  “แอริล พี่หญิงคาดว่าเธอหาคู่ควงไปงานเต้นรำไม่ได้เลยสั่งให้ฉันมา” อองตัวร์สีหน้าบูดบึ้ง “ ฉันต้องหยุดเรียนตั้งหลายวัน เพื่อมาไปงานเป็นเพื่อนเธอ”  จากนั้นอองตัวร์กวาดสายตามองรอบตัวเขา จะมองอะไรมากมาย  “นี่ เธอใส่ชุดอะไรของเธอ” นายซื่อบื้อนี่ เปลี่ยนเป็นยายแก่ขี้บ่นตั้งแต่เมื่อไหร่ ก็นี่ชุดไปงานของเขาไง เสื้อเชิ้ต กางเกงเข้ารูป แล้วก็เสื้อคลุมตัวยาว  ก่อนที่เขาจะรู้ตัว อองตัวร์โบกมือส่งสัญญาณให้บรรดานางกำนัล และพวกนั้นก็เข้ามาจัดการล็อคตัวเขา ลากเขาเข้าห้องน้ำ จับเขาเข้าไปแช่ในอ่างน้ำ ก่อนที่จะจับเขามาแต่งตัว  ไม่ใช่ว่าเขาไม่ขัดขืนหรอกนะ แต่นางกำนัลกลางคน 6 คน แต่ละคนต่างแข็งแรง พ่วงด้วยคนสั่งการแก่ๆอีก 2 คน เขาถูกรุม เขาเข้าใจแล้วว่าทำไมพี่หญิงถึงสั่งให้เอานางกำนัลมามากขนาดนี้  หลังจากการยื้อยุดฉุดกระชากพักใหญ่ เขาถูกจับใส่ชุดกระโปรงฟูฟ่องสีฟ้า เขาใส่กระโปรงครั้งสุดท้ายเมื่อไหร่นะ  อ้อ ตอน 8 ขวบ วันที่ไปวัดพลังเวทย์ที่วิหารนั่นแหละ  รับไม่ได้อย่างที่สุด ให้เขาใส่กระโปรง  ขณะที่เขากำลังจะทำการฉีกชุดให้เละเป็นชิ้นๆ เสียงพี่ชายซื่อบื้อนั่นก็ดังขึ้นมา  “ห้ามทำลายชุด” อองตัวร์พูดด้วยน้ำเสียงเย็นชา “พี่หญิงบอกว่าตอนอยู่อีสเทร่าเธอจะเหลวไหลแค่ไหน เสด็จแม่ไม่เคยว่า แต่ที่นี่ไม่ได้”  เขาเน้นคำพูด “เจ้า-หญิง-แห่ง-อีสเทร่า ใส่กางเกงไปงานเต้นรำในอาณาจักรฟานส์ไม่ได้ ถึงชื่อเสียงเธอจะย่ำแย่แค่ไหน เธอทำให้ราชวงศ์เสียหน้าไม่ได้”  บ้าบอคอแตก @#-#*&amp;^%%$#@%$# *#@(censor) ใครอยากมาเกิดเป็นเจ้าหญิงกัน  ขณะที่เขากำลังจะอ้าปากเถียง  “ถ้าเธอมีปัญหา ปีหน้าไม่ต้องเรียนแล้ว พี่หญิงอเดลลีนจะเลือกเจ้าบ่าวให้เธอเอง หาใครไม่ได้ ลูกชายคนเล็กตระกูลพาร์กเกอร์เขายินดีแต่งกับเธอ”  แม่ง..@#-#*&amp;^%%$#@%$# *#@ (censor อีกรอบ) แอริลตัดสินใจว่าเขาต้องหาทางฆ่านายพาร์กเกอร์อะไรนั่นให้ได้ จับมันมาเรียกค่าไถ่เอาเงินก่อนแล้วค่อยเก็บมัน เอาศพไปซ่อน  หลังจากนั้นแล้วคงไม่มีใครกล้าเสนอตัวมาเป็นสามีเขาอีก  “เธอมีปัญหาอะไรไหม” เสียงเย็นชาของพี่ชายเรียกสติเขากลับมาจากการวางแผนฆ่าว่าที่สามี  เขาปรับสีหน้าอย่างรวดเร็วก่อนพูดเสียงอ่อยๆ “ใส่กระโปรงไปงานก็ได้” เอาไว้ก่อนเข้างานค่อยไปหาเปลี่ยน  “ดี พร้อมแล้วไปได้ละ” อองตัวร์หรี่ตามองเขาด้วยสายตารู้ทัน “พี่หญิงรู้ว่าคงไม่มีใครมาเชิญเธอไปงานเต้นรำ ฉันจะเป็นคู่ควงให้เธอเอง”  ชิบหาย..@#-#*&amp;^%%$#@%$# *#@ (censor อีกรอบ) เขาลืมไป พี่ชายซื่อบื้อบอกเขาแต่แรกแล้วว่าจะไปงานเต้นรำกับเขา แล้วนี่จะไปเปลี่ยนชุดได้ตอนไหนเนี่ย  หายใจเข้าลึกๆ หายใจออกลึกๆ หายใจเข้าลึกๆ หายใจออกลึกๆ   คิดเสียว่าใส่กระโปรงเล่นละครซักวันละกัน หายใจเข้าลึกๆแล้วคิดว่าอย่างน้อยก็มีคู่ควงไปงาน อย่างน้อยก็กวาดเงินเดิมพันมหาศาล  งานนี้อย่างน้อยๆก็กอบโกยเงินชดเชยภาวะขาดทุนสะสมของบ่อนของเขาได้  &nbsp;  “ไปกันเถอะ เดี๋ยวจะสาย” พี่ชายรูปหล่อส่งมือมาให้เขา  เขาปัดมือพี่ชายซื่อบื้อนั่นออกก่อนกระทืบเท้าเดินออกจากห้องพักด้วยความหงุดหงิด  อองตัวร์ส่ายหน้าด้วยความระอาใจก่อนเดินตามออกไป  &nbsp;  เขาไม่ได้เกลียดชังพี่ชายซื่อบื้ออะไรนี่หรอกนะ แค่อิจฉา  เขาแค่อยากเกิดมาเป็นเจ้าชายแบบพี่ชายซื่อบื้อนั่น ก็เท่านั้นแหละ  &nbsp;  เอาเถอะ ใส่กระโปรงก็ใส่กระโปรง งานเต้นรำประจำปีไม่ได้มีทุกวันสักหน่อย เขาแค่ใส่กระโปรงไปงาน ให้พี่ชายโอบทำท่าเต้นรำสัก 1-2 นาที คงไม่มีผู้ชายคนไหนกล้ามาขอเขาเต้นรำหรอก ถึงมีก็แค่ชกมันให้สลบ เท่านี้ก็เรียบร้อย  พี่หญิงห้ามทะเลาะวิวาท แต่ถ้าเขาอัดใครข้างเดียวโดยอีกฝ่ายไม่มีโอกาสโต้กลับไม่เรียกว่าทะเลาวิวาท ถูกไหม  &nbsp;  หลังจากนั้นทำท่าว่าเต้นรำพอเป็นพิธีเสร็จแล้วก็หาโอกาสแต๊ะอั๋งผู้หญิงสวยๆในงาน งานนี้ผู้หญิงคงแต่งตัวกันสวยๆเต็มที่ อาจจะมีคนใส่เกาะอกให้เขาดูเป็นอาหารตาชั้นดี  ดีเหมือนกัน ใส่กระโปรงไป พวกผู้หญิงจะได้ลดความระแวงเขา  &nbsp;  พี่ชายซื่อบื้อ ในฐานะที่อองตัวร์ทำให้เขาต้องเดือดร้อน เขาต้องแก้แค้นแน่ๆ เอาไว้ตอนเต้นรำ เขาจะเหยียบเท้าพี่ชายซื่อบื้อหลายๆทีแล้วตีหน้าซื่อว่าไม่ได้ตั้งใจนายซื่อบื้อนั่นต้องเชื่ออยู่แล้วล่ะ เพราะถึงจะตั้งใจหรือไม่ตั้งใจ เขาก็เหยียบเท้านายนั่นเป็นประจำอยู่แล้ว  &nbsp;  หึๆ เขาพึ่งนึกออก เจนนี่คู่รักของพี่ชายซื่อบื้อไปงานเต้นรำกับรุ่นพี่หน้าตาใช้ได้คนนึง น่าสนุก งานนี้ แม่ง...มีรถไฟชนกันแน่ๆ งานนี้ถ้า 2 คนนั่นต่อยกันกลางงานจะดีมากเลย อืม มันจะดีกว่านี้ถ้าต่างฝ่ายต่างมีพวกมา ตีกันแค่ 2 คนจะสนุกอะไร มันต้องตะลุมบอนกันหลายๆคน  ในฐานะที่เขาแต่งหญิงมา เขาจะรอไว้พวกนั้นสู้กันเสร็จแล้วคอยกระทืบซ้ำพวกที่บาดเจ็บอยู่บนพื้นตอนไม่มีใครสังเกตเห็น  อย่างน้อยน่าจะช่วยระบายความเครียดจากการต้องใส่กระโปรงละกัน  &nbsp;  Writer’s note: เอาว่างานนี้นายเอสจะแต่งหญิงเพื่อไปแต๊ะอั๋งสาวๆ แล้วก็เตรียมร่วมแจมงานยกพวกตีกัน...  นิสัย(สันดาน)ดั้งเดิมมันแก้กันไม่ได้  &nbsp;  หาก FC คนเกลียดแอริลมีความคับข้องใจเกิดขึ้น ท่านสามารถด่าทอ สาปแช่งได้ แต่ให้ลงที่แอริลนะ ตามสบาย ไรท์ก็ไม่ค่อยชอบนางเท่าไหร่หรอก รออยู่ว่าเมื่อไหร่นางจะมีใครมาจัดการซักที   &nbsp;  กติกาเดิม งดสาปแช่งไรท์ ถ้าไรท์ท้องเสียเดี๋ยวไม่มีคนมาอัพตอนต่อไปให้นะ หรือถ้าไรท์เสียสติขึ้นมา นิยายมันจะเพี้ยนมากไปกว่านี้  แล้วก็งดก่อวินาศกรรมกับบ้านและเรือไปอาณาจักรโพ้นทะเลของไรท์ T-T  &nbsp;  จะขอแจ้งให้ทราบด้วยค่ะว่าช่วงนี้ไรท์อาจจะทยอย rewrite 20 บทแรกที่ลงรัวๆไปแบบไม่ค่อยมีสติตอนวันแรก คิดว่าจะทำนานละแต่ขี้เกียจ ก็จะ rewrite แบบขี้เกียจๆอ่ะค่ะ ว่าจะปรับภาษา ปรับบทพูดบ้าง จัดหน้าจอใหม่ ส่องหาคำผิดแล้วแก้ซะ แต่เนื้อเรื่องหลักเหมือนเดิมค่ะ ใครที่อ่านแล้วขี้เกียจเหมือนไรท์ก็ไม่ต้องอ่านซ้ำนะคะ หลักๆไม่มีอะไรเปลี่ยน  ส่วนบทต่อไปน่าจะพรุ่งนี้เหมือนเดิมค่ะ   &nbsp;  ขอบคุณที่เข้ามาอ่านและขอบคุณสำหรับ comment ทุกๆเม้นท์จ้า  

 </div> 
