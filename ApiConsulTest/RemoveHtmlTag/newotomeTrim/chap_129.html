 <div style="word-wrap: normal;width:90%;">
			
				
    คำเตือน: บทนี้จะชี้ให้เห็นว่า”มโน”เป็นโรคติดต่อ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; ซีริลมีเรื่องให้ต้องครุ่นคิดมากมาย งานเต้นรำประจำปี เรนิสหนีกลับไปก่อนโดยไม่บอกลา เรื่องนี้น่าแปลก แต่เช้าวันถัดมา เขาได้รับกระดาษข้อความจากเธอแต่เช้ามืดว่าเมื่อคืนเธอไม่สบาย ขอโทษที่เธอกลับไปก่อน  &nbsp;&nbsp;&nbsp;&nbsp;&nbsp;&nbsp;&nbsp; เขาทันไปส่งเธอข้นรถม้ากลับ เธอดูไม่ค่อยปกตินัก เหมือนหวาดระแวงอะไรสักอย่าง คอยหันซ้ายหันขวาไปมา แถมครั้งนี้เธอยังเดินทางกลับแต่เช้าตรู่ ขัดกับนิสัยชอบตื่นสายของเธอ  &nbsp;&nbsp;&nbsp;&nbsp;&nbsp;&nbsp;&nbsp; เธมม์งัวเงียเดินขึ้นไปนั่งบนรถม้าก่อน ประตูรถเปิดรอเรนิสขึ้นตามไป  “เรนิส ยังไม่หายหรือ เธอพัก 2-3 วันแล้วค่อยกลับดีไหม”  “หายแล้วค่ะ คิดว่ารีบกลับดีกว่า” เรนิสรีบตอบก่อนที่จะขึ้นรถม้าไปอย่างรวดเร็ว  เขาปิดประตูรถม้าให้เธอ ก่อนที่จะโบกมือลา เธอยิ้มแล้วโบกมือให้เขาก่อนปิดม่านลงอย่างรวดเร็ว เรนิสหลบใครอยู่รึเปล่า ท่าทีรีบร้อนผิดปกติ  หรือมีปัญหากับแอริล เหมือนเมื่อวานก่อนเรนิสจะกลับ มีคนเห็นว่าพูดคุยกับแอริลอยู่  เจ้าหญิงไร้พลังเวทย์พูดจาอะไรไม่สมควรอีกหรือเปล่า  &nbsp;  เขากลับมาที่ห้องพัก มิแรนด้านั่งรออยู่หน้าห้อง  เขาถอนหายใจเงียบๆ เปิดประตูให้เธอมานั่งในห้องรับแขก มิแรนด้าเริ่มเรียกร้องความสนใจจากเขามากขึ้น  “ซีริลคะ ฉันอยากไปเป็นแขกของซีริลที่พระราชวัง”  “มิแรนด้า ช่วงนี้ไม่มีจัดงานอะไร เธอจะไปทำไม”  “ก็ไปในฐานะคู่รักไงคะ” มิแรนด้าเอามือมาโอบรอบคอเขา พลางยิ้มหวานให้  เขาถอนหายใจ ช่างเป็นเบี้ยที่ไม่เจียมตัวจริงๆ เขาค่อยๆแกะมือออกอย่างแผ่วเบา  “เธอไม่รีบไปหรือ เฌอร์น่าจะกลับวันนี้ พวกเธอไม่กลับพร้อมกันล่ะ”  มิแรนด้าแบะปาก ทำหน้าไม่พอใจแบบเด็กๆ เขาไม่ได้รู้สึกว่ามันน่ารักหรอกนะ  “ซีริลคะ เมื่อไหร่จะถอนหมั้น”  เขาเลิกคิ้ว เรื่องนี้เกี่ยวอะไรกับมิแรนด้าด้วย อย่าบอกนะว่าเธอคิดว่าเขาจะถอนหมั้นเพื่อมาหาเธอ  เขานิ่งเงียบให้มิแรนด้ารู้สึกได้ว่าเขาเริ่มไม่พอใจแล้ว  “เอาเถอะค่ะ ถึงไม่ใช่วันนี้ก็ต้องมีสักวันอยู่ดีใช่ไหมคะ ฉันไม่ทำให้ซีริลลำบากใจแล้ว” มิแรนด้ายิ้มอย่างออดอ้อน  หมากตัวนี้เริ่มหมดประโยชน์ นอกจากไม่ฉลาดแล้วยังน่ารำคาญ  เขาควรหาวิธีจัดการได้แล้ว  &nbsp;  เขากลับถึงพระราชวังในช่วงบ่าย เลดี้เบ็ธออกมารับเขา  เขานั่งลงบนโซฟายาวในห้องนั่งเล่น เลดี้เบ็ธรินน้ำชาให้เขาก่อนส่งถ้วยชามาให้  “ขอบคุณมาก” เขายิ้มก่อนรับถ้วยชามาจิบ  “มีเรื่องอยากให้เบ็ธช่วยจัดการ”  “อะไรเพคะ”  “มิแรนด้า เธอหาคู่หมั้นให้มิแรนด้าสักคน เอาที่เหมาะสมกัน”  เลดี้เบ็ธยิ้มที่มุมปากก่อนจะรับปาก “เพคะ เรื่องนี้ไม่ยาก สามารถเข้าทางพ่อของมิแรนด้าได้ ขุนนางชั้นผู้น้อย หากมีอัศวินสักคนไปขอหมั้นกับลูกสาว น่าจะเป็นเรื่องน่ายินดี”  “อืม” เขาพยักหน้า มันก็เป็นอย่างนั้นอยู่แล้ว  บนโต๊ะทำงานของเขาเอกสารและรายงานต่างๆที่เขาต้องอ่าน ข้อมูลพวกนี้ เขาต้องนั่งอ่านทุกวันตั้งแต่จำความได้ ทำไปทำมา เป็นความเคยชินเสียแล้ว แม้แต่อยู่ที่โรงเรียนก็ต้องทำ  บนชั้นหนังสือมีตำราเรียนมากมาย รวมถึง ตำราเวทย์ต่างๆที่เรียกว่าล้ำค่า  เขาถอนหายใจ...น้องชายลูกแหง่ทำอะไรบ้างวันๆ มีแต่อ้อนเสด็จแม่ เอาเงินไปเล่นพนัน ถึงจะโชคดีชนะก็เถอะ ว่าแต่นั่นเป็นโชคดีจริงๆหรือ...  เขามีข้อสงสัยเกี่ยวกับเรื่องการพนันสัตว์เวทย์ เธมม์และซิลบาสเตียนรู้ได้อย่างไรว่าใครมีสัตว์เวทย์เป็นอะไร  หนังสือสีน้ำตาลเล่มหนาวางบนโต๊ะ ประวัติศาสตร์ราชวงศ์ฉบับย่อ  เล่มเต็มอยู่ในหอสมุดราชวงศ์ มันยุ่งยากเกินไปหากเขาจะไปเปิดอ่าน  เรื่องที่เขาสนใจมีอยู่ไม่มาก  อันหนึ่งคือตำนาน เรื่อง ดวงจิตแห่งสวรรค์  ดวงจิตแห่งสวรรค์เหมือนเป็นพลังเวทย์รูปแบบหนึ่งที่ไม่มีร่างเฉพาะ แต่จะเข้าสู่ร่างที่ไม่มีวิญญาณแล้วหลังจากนั้นร่างนั้นจะกลับมามีชีวิตพร้อมได้พลังจากสวรรค์ด้วย  ครั้งแรกที่มีบันทึกไว้คือพันกว่าปีก่อนกล่าวไว้ว่า ดวงจิตแห่งสวรรค์ทำให้ร่างนั้นมีพลังในการหยั่งรู้อดีตและอนาคต อีกครั้งคือห้าร้อยกว่าปีก่อน ก่อนก่อตั้งราชวงศ์ฟานส์ ดวงจิตแห่งสวรรค์มอบพลังและพรสวรรค์แห่งการรักษาให้แก่ร่างทรง  หากนับระยะห่าง ก็มีความเป็นไปได้ที่ดวงจิตนี้จะเกิดขึ้นอีกครั้ง  เขาเคยคิดว่าจะเป็นใครได้บ้าง  เดิมเขาคิดว่าเจนนี่มีความเป็นไปได้มากที่สุด ครอบครัวไม่มีใครมีพลังเวทย์ แต่เจนนี่กลับมีพลังเวทย์ถึง 4 ธาตุ รวมทั้งมีเวทย์ธาตุหายาก...เวทย์แสงรักษาและเวทย์สายฟ้า นับเป็นความมหัศจรรย์ที่คนต่างพูดถึง นี่เป็นเหตุผลหนึ่งที่เขามอบมิตรภาพให้เจนนี่ไว้บ้าง เธออาจจะมีประโยชน์ โดยเฉพาะหากเธอมีพลังในตำนานนั่น  &nbsp;  มิคาเอลก็เป็นไปได้เช่นกัน ด้วยนิสัยที่เสียสละผิดคนทั่วไปร่วมกับพลังเวทย์แสงรักษา เขาคิดว่าก็เป็นไปได้ ประวัติความเป็นมาไม่ชัดเจน เป็นเด็กกำพร้า มาอยู่ที่วิหารตั้งแต่ 5 ขวบ ไม่รู้ที่มาที่ไป  แต่ตอนนี้เขาชักไม่แน่ใจ หรือว่าจะเป็นเธมม์ เธมม์มีพลังหยั่งรู้อนาคตงั้นหรือ?  เขาเคยสงสัยหลายครั้ง เด็กคนนี้มีอะไรดี ทำไมตระกูลสูงศักดิ์อย่างตระกูลเทรลิสถึงได้รับบุตรบุญธรรมอย่างเธมม์ ทั้งๆที่ตระกูลเทรลิสอยากรับใครเป็นบุตรบุญธรรมก็ได้ทั้งนั้น  ความสามารถเธมม์ รูปร่างหน้าตาล้วนแล้วแต่ไม่โดดเด่น เทียบคนอื่นไม่ได้ แต่ถ้าเธมม์มีความสามารถพิเศษ สามารถหยั่งรู้อนาคตหรือรู้ลิขิตจากสวรรค์ นั่นอาจจะอธิบายได้ทุกอย่าง อธิบายได้ว่าทำไมเธมม์ถึงได้รับความสำคัญจากตระกูลเทรลิส  เขาเคยตรวจสอบประวัติครอบครัวเดิมของเธมม์เมื่อนานมาแล้ว ไม่มีอะไรน่าสงสัย แค่เด็กกำพร้าที่มารดามาที่วิหารบ่อยๆ ก่อนที่จะเสียชีวิตไป นิสัยไม่ซับซ้อนแต่เป็นที่รักของนักบวช ไม่มีอะไรน่าสนใจ หรือเขาควรจะตรวจสอบเพิ่ม เผื่อมีอะไรที่เขายังไม่รู้เกี่ยวกับเธมม์อีก เขาเขียนลงในกระดาษแผ่นเล็กๆ  “ตรวจสอบประวัติเธมม์ เทรลิส เพิ่มเติมอย่างละเอียด”  แต่ตามตำนาน รูปลักษณ์ของร่างที่ดวงจิตประทับจะดูงดงามเกินผู้คนทั่วไป อย่างเจนนี่หรือมิคาเอลนั่นพอจะเข้าได้ แต่เธมม์ยังดูห่างไกล  หรือตำนานจะมีอะไรผิดเพี้ยน การตีความที่ผิดพลาด รูปลักษณ์ที่ว่างดงามเกินผู้คนทั่วไป หรือความจริงแล้วหมายความว่าขนาดตัวใหญ่กว่าคนทั่วไป  เป็นไปได้หรือไม่ที่เธมม์จะเป็นบุคคลในตำนาน  &nbsp;  องครักษ์ลับของเขานำเอกสารปึกหนึ่งเข้ามาให้ ก่อนจะรับกระดาษแผ่นเล็กแผ่นนั้นออกไป  ข้อมูลในเอกสารปึกนั้นน่าสนใจ อืม...เขาน่าจะใช้ประโยชน์จากเรื่องนี้ได้  อเล็กซิส เวลล์ ประวัติของอเล็กซิสน่าจะมีปัญหาจริงๆ   เรนิสรู้เรื่องนี้หรือไม่ถึงได้ข่มขู่อเล็กซิสไปตอนนั้น ถ้ารู้แล้วรู้ได้อย่างไร หรือว่าจะรู้จากเธมม์ หรือนายนั่นมีพลังแห่งการหยั่งรู้จริงๆ?  ถ้าตระกูลเทรลิสตรวจพบเรื่องนี้แล้วแต่ไม่รายงาน?   แต่ก็ไม่มีหลักฐานอยู่ดีว่าตระกูลเทรลิสรู้เรื่องนี้หรือไม่ ไม่น่าเป็นไปได้ ตระกูลเทรลิสไม่น่าจะได้ประโยชน์อะไรจากเรื่องนี้ ทั้งไม่มีความจำเป็นต้องตรวจสอบประวัติอเล็กซิส และไม่มีประโยชน์จากการปิดบังเรื่องนี้  ยิ่งคิดยิ่งสับสนไปหมด มีเงื่อนงำบางอย่างที่เขาขบคิดไม่ออก  เอาเถอะ ถือว่ายังไงเขาก็ได้ประโยชน์จากเรื่องนี้ก็แล้วกัน...  การเปิดเผยเรื่องนี้ไม่ได้มีประโยชน์อะไรมาก แต่หากเก็บเรื่องนี้ไว้...  อย่างน้อยเขาก็สามารถใช้เรื่องนี้ในการบงการอเล็กซิสได้ แม้อเล็กซิสจะเป็นแค่นักเรียนทุน แต่ก็น่าจะใช้ประโยชน์อะไรได้บ้าง  &nbsp;  จดหมายเวทย์จากเฌอร์ ส่งข่าวเรื่องพี่ชาย เหมือนจะมีความขัดแย้งกับคนของเสด็จพ่อ แต่เฌอร์พยายามไกล่เกลี่ยให้อยู่  เขาเขียนจดหมายตอบกลับสั้นๆ  ขอบคุณและให้เธอรักษาสุขภาพด้วย  &nbsp;  เอกสารลับมีบางเรื่องน่าสนใจ สายข่าวบอกว่าเจ้าชายอองตัวร์ มางานเลี้ยงพร้อมน้องสาวเจ้าหญิงอันธพาลนิสัยแย่นั่นตั้งแต่เมื่อวานแต่หายตัวไปจากงานเลี้ยงโดยไม่ได้กลับพร้อมกับแอริล เหมือนเขารีบร้อนออกจากงานเลี้ยงพร้อมเจนนี่ ซีริลไม่เห็นเจ้าชายอองตัวร์ด้วยซ้ำ  และเหมือนกับเจนนี่จะเกี่ยวข้องกับเรื่องนี้ด้วย มีคนเห็นว่าอองตัวร์กับเจนนี่พูดคุยกันแล้วรีบออกจากงานไปด้วยกัน เจนนี่รู้จักกับเจ้าชายอองตัวร์ รู้จักได้อย่างไร?  &nbsp;  เลดี้เบียทริกซ์ บาร์ตันมาที่งานเมื่อวานเช่นกัน เธอน่าจะใกล้รับตำแหน่งรัชทายาทของอาณาจักรไอซ์แล้ว ภายใน 2 ปีนี้ ได้ข่าวว่าพระพลานามัยของพระราชินีไม่สู้ดีนัก อาจจะมีการแต่งตั้งในเร็วๆนี้  หากเป็นเช่นนั้น ตระกูลบาร์ตันจะมีความแข็งแกร่งมากขึ้น  ลูกชายคนโตของท่านลุงผู้เป็นผู้สืบทอดตระกูลยังไม่แต่งงาน เช่นเดียวกับเบลล่า หากทั้งคู่เลือกคู่ครองที่เสริมฐานอำนาจ ยิ่งทำให้ตระกูลบาร์ตันแข็งแกร่งมากขึ้น  &nbsp;  เลดี้เบียทริกซ์ไปงานกับเธมม์ เหมือนตระกูลบาร์ตันจะให้ความสำคัญกับเด็กนี่เหมือนกัน หรือว่าตระกูลบาร์ตันจะรู้ว่าเธมม์อาจมีอำนาจวิเศษ  มีความเป็นไปได้ทีเดียว  เธมม์กับเบลล่าสนิทสนมกัน และมีข่าวลือเรื่องความสัมพันธ์ชู้สาว  ตระกูลเทรลิสกับตระกูลบาร์ตัน  มองแง่หนึ่งอาจจะเป็นการสมดุลอำนาจและเชื่อมสัมพันธ์ แต่อีกแง่หนึ่งอาจลดอิทธิพลของเขาต่อตระกูลเทรลิส ทั้งนี้ขึ้นกับว่าเธมม์ซึ่งจะเป็นผู้นำตระกูลคนต่อไปจะเอียงไปทางไหน นั่นเป็นเหตุการณ์ที่ไม่ควรจะเกิดขึ้น เขาไม่ชอบความเสี่ยง  แต่หากว่า...มีการแต่งงานระหว่างตระกูลบาร์ตันกับตระกูลที่อ่อนแอและมีปัญหาการเงิน   เขาจรดปากกาลงไปในจดหมายที่จะเขียนถึงเฌอร์  เขาเขียนลงไปว่า เขาคิดว่าพี่ชายของเฌอร์ดูเหมาะสมกับเบลล่าไม่น้อย เฌอร์น่าจะลองเปิดโอกาสให้ทั้งคู่ได้พูดคุยกันบ้าง  จะสำเร็จหรือไม่ ไม่เป็นไร หากสำเร็จก็ดี ไม่สำเร็จก็ไม่ได้เสียหายอะไร ไม่ใช่หรือ  &nbsp;  เขาหลับตาลงพักสายตาเล็กน้อย ก่อนลุกเดินไปที่ชั้นหนังสือ มีตำราเวทย์มากมายบนชั้น รวมทั้งเวทย์ธาตุไฟ  ดาบไฟที่เขาใช้บนเวทีประลอง เป็นรูปแบบเดียวกับที่เรนิสและซิลบาสเตียนใช้ เขาเคยเปิดหาในหนังสือเวทย์ใหม่ๆรวมทั้งตำราเวทย์โบราณ ล้วนไม่มีบอก  แต่ใช่ว่าเขาจะสร้างมันขึ้นมาไม่ได้  เขาใช้เวทย์นี้เพื่อพิสูจน์ว่า อะไรที่เขาต้องการทำ เขาทำได้ทั้งนั้นแหละ รวมทั้งเรื่องการชนะในงานประลองนั่นด้วย มันไม่ใช่เรื่องยากสักนิดเดียว...  เขาถอนหายใจ เขาชนะงานประลองนั่นแล้วอย่างไร เขาก็ยังรู้สึกว่ามันยังไม่สมบูรณ์ มันยังไม่เติมเต็มความต้องการของเขา แต่เขาก็ยังไม่เข้าใจตัวเองว่าเขาต้องการอะไรกันแน่  &nbsp;  เขานั่งอ่านเอกสารต่ออีกพักใหญ่ รายงานเรื่องเจ้ากรมลประทานกำลังจะเกษียณ เขาเขียนโน๊ตสั้นๆแนะนำคนไป 2-3คนให้เลดี้เบ็ธไปเพ็ดทูลเสด็จพ่อ แน่นอนผู้สนับสนุนเขา  &nbsp;  เอกสารจากหน่วยข่าว บอกว่าเจ้าหญิงแอริลเป็นเจ้ามือบ่อน เขาเบิกตาค้าง ปากกาเวทย์ที่ถือไว้เกือบจะหล่นจากมือ เจ้าหญิงแห่งอีสเทร่าเป็นเจ้ามือบ่อนงั้นหรือ เป็นไปได้อย่างไร ชั่วชีวิตนี้เขาไม่เคยคิดว่าจะมีเหตุการณ์อย่างนี้เกิดขึ้นได้  เขาเคยคิดว่าเจ้าหญิงแอริลแค่ดูหยาบคายไร้ซึ่งความเป็นกุลสตรี แต่ไม่คิดว่าจะไร้คุณธรรมจรรยาของชนชั้นสูงถึงขนาดไปเป็นเจ้ามือบ่อนได้  คนรอบตัวคู่หมั้นเขาช่างมีแต่เสื่อมคุณธรรม ไม่ว่าจะเจ้าหญิงแอริลนั่น ไม่ว่าจะเธมม์ ไม่ว่าจะใช่หรือไม่ใช่บุคคลตามตำนานนั่น อ้อ รวมทั้งน้องชายลูกแหง่นั่นด้วย  เขาควรต้องตักเตือนคู่หมั้นอย่างจริงจังเสียแล้ว ก่อนที่คนพวกนี้จะชักจูงให้เสียคน  &nbsp;  เขาเขียนจดหมายเวทย์ส่งให้เรนิส   “เรนิส”ที่รัก  สบายดีหรือไม่ ช่วงก่อนงานปีใหม่ช่วยเดินทางล่วงหน้าก่อนงานสักหลายวันได้ไหม ฉันอยากพบ  รักษาสุขภาพด้วยและเดินทางโดยสวัสดิภาพ  คิดถึงเสมอ   “ซีริล”  &nbsp;  เขาวางปากกาเวทย์ลง ก่อนเรียกคนมารับจดหมายไปส่ง เขาเหลือบมองริบบิ้นสีม่วงที่วางบนโต๊ะครู่หนึ่งก่อนจะยิ้มบางๆ...  เขาคิดถึงเด็กผู้หญิงคนหนึ่งเมื่อสองปีก่อน เธออยู่ในชุดนอนกระโปรงสีขาวแขนขาว ผมยุ่งยังไม่ได้หวี วิ่งเข้ามาในห้องอาหารตอนเช้า เด็กสาวคนที่ถลกชายกระโปรงเดินเท้าเปล่าบนพื้นทราย...  เขาถอนหายใจ...เด็กคนนั้นไม่มาให้เขาเห็นนานแล้ว จะมีแค่เวลาเธอเผลอหลุดออกมาจากเปลือกที่หุ้มไว้แค่นั้นเอง...  &nbsp;  Writer’s note : โรงเรียนดัดนิสัยไม่ได้ช่วยอะไร   เจ้าชายก็มีโหมดมโนกับเขาเหมือนกัน  สามารถคิดได้ว่าเธมม์อาจหยั่งรู้อนาคต  &nbsp;  เธมม์ของหม่ามี้กลายเป็นคนสำคัญซะแล้ว ต่อไปอาจมีศึกชิงหมูกันเกิดขึ้น  &nbsp;  คนที่เสื่อมที่สุดในกลุ่มน่าจะเป็นเรนิสมากกว่านะ  เจ้าชายยังคงสายตามืดบอดต่อไป   บทนี้จะเปิดปมว่าตามพล็อตเดิม เรื่องควรจะเป็นยังไง แล้วตอนนี้มันผิดพล็อตไปหมดแล้ว  พล็อตเดิม ซีริลจะเป็นคนกุมความลับของอเล็กซิสไว้ ดังนั้นเรนิสจะเป็นหมากไม่มีประโยชน์ กำจัดทิ้งได้ตลอด  ส่วนเจนนี่เป็นคนที่ซีริลคิดว่าอาจจะเป็นบุคคลในตำนาน  &nbsp;  เฮ้อ...ผลจากความรั่วและงกอยากได้เงินพนันของเรนิส อาจทำให้การวางแผนของซีริลผิดเพี้ยนไปด้วย...  กติกาเดิม หากท่านไม่พอใจอะไรเชิญด่าทอตัวละครได้ทุกตัว แต่อย่าสาปแช่งไรท์ และ เช่นเดิม งดก่อวินาศกรรมทรัพย์สินของไรท์ ขอเวลาให้ไรท์ทำประกันบ้านกับเรือก่อน  

 </div> 
