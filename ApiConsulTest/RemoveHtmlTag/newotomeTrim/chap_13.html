 <div style="word-wrap: normal;width:90%;">
			
				
    &nbsp;  &nbsp;  “ดวงจิตแห่งสวรรค์คืออะไร ทำไมพี่ชายนายถึงได้สนใจเรื่องนี้มาก”   “แล้วฉันอยากรู้เรื่องกบฏแคว้นลูฟฟ์”  ยายแมวบ้ามีข้อสงสัยแปลกๆ ปกติไม่เคยสงสัยอะไรแบบนี้  ก็ดี ค่อยดูประเทืองปัญญาหน่อย  “ต้องไปดูที่ห้องสมุดราชวงศ์” เขาตอบสั้นๆ  ยายแมวบ้าถามเขาต่อว่าไปได้ด้วยหรือ  ทำไม ใครจะยังไง เขาไม่สนใจหรอก ใครกล้าว่าอะไรเขาล่ะ  อะไรที่เขาพอใจจะทำ เขาก็จะทำ   แค่พายายแมวบ้าเปิดหนังสือเล่มนึง ไม่ใช่เรื่องใหญ่อะไรนี่  &nbsp;  &nbsp;  ยายแมวบ้ารั้งอยู่ในเมืองหลวงหลายวันก่อนจะเดินทางกลับ เขาใช้ชื่อแม่อ้างให้เรนิสมาที่พระราชวังก่อนจะหลบกันออกมา  แม่คงรู้เรื่องนี้อยู่บ้าง แต่ทำไม่รู้ไม่ชี้ ถึงได้ไม่อยู่แถวๆนั้นให้ความแตก  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ห้องสมุดราชวงศ์ไม่มีคน นอกจากผู้ดูแล ไม่มีใครกล้ามาหยิบจับอะไรสุ่มสี่สุ่มห้าแถวนี้อยู่แล้ว   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาพยักหน้าให้ผู้ดูแลออกไป เขามีแขกมาด้วย ก่อนจะร่ายเวทย์ปิดห้องไม่ให้ใครเข้ามา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หนังสือบนชั้นมีมากมาย แต่มีเล่มหนึ่งถูกเก็บไว้ในตู้ที่ล็อคด้วยเวทย์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาร่ายเวทย์เปิดตู้นั้นออกมา นี่แหละเป้าหมายของงานวันนี้  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หนังสือปกหนังเล่มใหญ่ปรากฏออกมา เขาพยักหน้าให้ยายแมวบ้าไปหยิบ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ยายนั่นหยิบแล้วนั่งขัดสมาธิลงกับพื้นพรมพร้อมวางหนังสือเล่มนั้นไว้ด้านหน้า...บนพื้น...  &nbsp;  “หนังสือประวัติศาสตร์ราชวงศ์ฟานส์” ฉบับของราชวงศ์ อายุเก่าแก่หลายร้อยปีที่บันทึกต่อๆกันมา เก็บไว้อย่างดีเฉพาะสมาชิกราชวงศ์ถึงจะหยิบจับได้ ผู้ดูแลห้องสมุดยังไม่กล้าสัมผัส ได้ถูกยายแมวบ้าวางลงบนพื้น   แล้วท่านั่งนั่นคืออะไร ไร้ซึ่งความเป็นกุลสตรี มารยาทชนชั้นสูงอยู่ที่ไหน...  นี่คือ ท่านหญิงผู้งดงามเย่อหยิ่งเปี่ยมด้วยมารยาทที่ใครๆพูดถึงใช่ไหม  เขาถอนหายใจ อยากให้พี่ชายสองหน้ามาเห็นเสียจริง...  &nbsp;  &nbsp;  โชคดีที่เขาปิดห้องไม่ให้ใครเข้า ไม่งั้นถ้ามีใครเห็นยายแมวอาจจะถูกจับไปสอบสวนข้อหาเป็นผู้ต้องสงสัยปลอมตัวเป็นท่านหญิงเรนิส...  &nbsp;  ใครมาเห็นจะเชื่อล่ะว่ายายนั่นเป็นท่านหญิงเรนิสตัวจริง...  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายปีศาจ” ยายแมวกวักมือเรียกเขาพลางชี้ไปที่หนังสือที่ว่างเปล่า “ไม่เห็นมีตัวหนังสืออะไรเลย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาทรุดตัวลงนั่งกับพื้นข้างๆยายแมวบ้า พื้นก็พื้น ...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ถ้าตอนนี้มีใครมาเห็น คงไม่มีใครเชื่ออีกว่าเขาเป็นเจ้าชายซิลบาสเตียนตัวจริง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนใช้เข็มเล็กๆจรดไปที่ปลายนิ้ว ก่อนหยดลงไปที่ปกหนังสือเก่าแก่เล่มหนาเล่มนั้น ทันใดนั้นก็ปรากฏวงแหวนสีทองรอบหนังสือเก่าแก่ ก่อนจะมีอักษรค่อยๆผุดขึ้นตามหน้าหนังสือขึ้น  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “1000กว่าปีก่อนการก่อตั้งราชวงศ์ฟานส์ ดินแดนถูกปกครองด้วยราชาหลายพระองค์ แบ่งเป็นแคว้นต่างๆที่มีราชวงศ์ของตนเอง เมื่อประมาณ 500กว่าปีก่อนก่อตั้งราชวงศ์ฟานส์ ก็คือ 1000ปีก่อนนี้ กษัตริย์แห่งราชวงศ์ฟานตาคลาส เอาชนะแคว้นต่างๆได้ รวบรวมดินแดนขึ้นและตั้งตนเป็นจักรพรรดิ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “หลังสมัยของพระองค์ มีการต่อสู้แย่งชิงบัลลังก์ พระโอรสที่ประสูติจากหญิงสาวได้รับดวงจิตจากสวรรค์ สามารถเอาชนะและขึ้นเป็นพระจักรพรรดิ ตรงนี้เป็นจุดเริ่มต้นของการกล่าวถึงดวงจิตแห่งสวรรค์ หลังจากนี้เป็นการกบฏภายในอาณาจักรฟานตาคลาสและสงครามรวบรวมดินแดน รายละเอียดเยอะแยะ พวกมนุษย์นี่ช่างวุ่นวาย” ซิลบาสเตียนบ่น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ข้ามไปละกัน อาณาจักรฟานตาคลาสจะครอบคลุมดินแดนทั้งทวีป มีการต่อสู้เพื่ออิสรภาพของแคว้นต่างๆบ้าง แต่ไม่มีใครชนะ รู้ไหมทำไม อำนาจแห่งแหวนวิเศษของพระจักรพรรดิ แหวนวงนี้จะทำให้พระจักรพรรดิมีพลังเข้มแข็ง สามารถรับรู้การเลื่อนพลังเวทย์ของนักเวทย์ระดับสูงทุกคน สามารถเรียกและบงการเผ่ามังกรได้ รวมถึงสามารถควบคุมธาตุมืดได้ แล้วใครจะสู้ชนะพระจักรพรรดิได้” ซิลบาสเตียนทำท่าครุ่นคิด   “น่าเสียดาย เกิดช้าไปหน่อย ไม่งั้นฉันคิดว่าจะลองไปท้าสู้ดู”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายปีศาจ นายบ้าไปแล้ว” เรนิสพูด “นั่นบรรพบุรุษนายไม่ใช่หรือ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   เขามองเรนิสอย่างขัดใจก่อนอ่านต่อ ยายแมวบ้า บรรพบุรุษแล้วยังไง ท้าสู้ไม่ได้หรือไง เผ่าปีศาจการประลองเป็นเรื่องปกติ มีแต่เผ่ามนุษย์นี่แหละ แค่เขาประลองกับพี่ชายสองหน้า แค่นี้ก็เป็นเรื่องราวใหญ่โตแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;  ไม่ต้องว่าอะไร งานประลองที่ผ่านมา ทั้งเขาและพี่ชายสองหน้าถูกเสด็จพ่อนั่นตำหนิ   “การต่อสู้กันระหว่างพี่น้องไม่สมควรทำ โดยเฉพาะในที่สาธารณะ”  เขาหัวเราะในใจ เสด็จพ่อเองตอนขึ้นครองบัลลังก์ไม่ได้จัดการพี่ชายนอกสมรสไปหรือไง  เสด็จพ่อเองไม่ใช่หรือไงที่สร้างสภาวะสองขั้วอำนาจขึ้นมาให้คนตีกัน  ทีอย่างนี้จะให้เขากับพี่ชายสองหน้าแสดงละครรักใคร่กลมเกลียว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในที่สาธารณะสู้กันไม่ได้ ต้องเล่นเกมแทงกันข้างหลังถึงจะถูกต้องงั้นหรือ  เสียดาย เขาไม่นิยมอะไรแบบนี้ ขี้เกียจ&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วเค้าว่ายังไงต่อ” ยายแมวบ้าเอียงศีรษะเข้ามาใกล้ ด้วยความที่จมูกเขาดี เขาได้กลิ่นหอมอ่อนๆเหมือนดอกไม้มาจากเส้นผมของเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; บางที นั่งพื้นก็อาจจะดีกว่านั่งโต๊ะก็ได้  &nbsp;  “ราชวงศ์ฟานตาคลาสจะมีพลังเวทย์ที่สูง ทายาทราชวงศ์จะมีเส้นผมสีน้ำเงิน และถ้ามีพลังเวทย์สูงมากจะมีเส้นผมสีน้ำเงินและดวงตาสีทอง การปกครองของราชวงศ์ฟานตาคลาส จะขึ้นกับพระจักรพรรดิ ซึ่งนับตั้งแต่ปฐมจักรพรรดิมา พระจักรพรรดิทุกพระองค์จะมีดวงตาสีทองและเส้นผมสีน้ำเงิน และมีแหวนวิเศษ ใช้ในการเสริมพลัง สำหรับด้านศาสนาจะขึ้นกับมหาวิหาร แต่มหาวิหารขึ้นกับนักบวชสูงสุด หรือตอนนั้นเรียกสมมติเทพแห่งมหาวิหาร ซึ่งส่วนใหญ่จะเป็นเชื้อพระวงศ์ที่มีพลังเวทย์สูง เนื่องจากการปกครองวิหารต้องใช้เวทย์เช่นกัน”  “มาถึงตรงนี้ ก่อนก่อตั้งราชวงศ์ฟานส์ น่าสนใจ”  “ยังไงหรอ” เรนิสถาม  “อ่านตรงนี้สิ”  “อือ ในรัชสมัยนั้น มีดวงจิตแห่งสวรรค์ถือกำเนิดขึ้นและได้สถิตย์กับร่างของเด็กหญิงคนหนึ่ง หลังจากนั้นนางได้รับแต่งตั้งเป็นสมมติเทพแห่งมหาวิหาร” เรนิสอ่าน “แล้วมันยังไงหรอ ไปสิงร่างได้ยังไง”  “ยายโง่ แสดงว่าดวงจิตแห่งสวรรค์ ไม่มีร่างน่ะสิ ต้องไปสิงร่างคนอื่น”  &nbsp;  แค่พลังวิเศษอย่างหนึ่ง ที่เผ่าสวรรค์มอบให้มนุษย์เพื่อเป็นของขวัญ  บางทีพวกเผ่าสวรรค์ ก็ใจดีกับพวกมนุษย์แบบนี้แหละ  แต่บางทีของขวัญนั่น อาจจะทำให้เกิดปัญหา เพราะความโลภของมนุษย์ก็ได้  &nbsp;  &nbsp;  “หมายความว่ายังไง” เรนิสทำหน้าตกใจ “ศพมีชีวิตงั้นหรือ”  “พอมีดวงจิตสถิตย์ ก็ไม่ใช่ศพแล้ว” เรื่องแบบนี้เข้าใจยากตรงไหน  “แต่ตายไปแล้วก็คือเป็นศพไหม”  &nbsp;  &nbsp;  &nbsp;  “โง่จริงๆ อย่างเธอนี่จะเอาอะไรไปสู้กับพี่ชายสองหน้าได้ มิน่าล่ะถึงถอนหมั้นไม่สำเร็จ” คนนึงโง่ อีกคนนึงร้ายกาจเสแสร้ง แค่แผนโจรสลัดปลอม ตระกูลเทรลิสก็แพ้ทางแล้ว   &nbsp;  เขายังสงสัย เขามีรสนิยมชอบผู้หญิงแบบนี้ได้ยังไง “บอกแล้วไงว่าพอมีดวงจิตก็มีชีวิต ไม่ใช่ศพแล้ว”  “ฉันไม่ได้ฉลาดแล้วก็เกิดมานานแบบนายนี่ นายปีศาจ ฉันไม่เข้าใจอยู่ดี”  “ก็ดวงจิตนี่ต้องหาศพคนแล้วสิงลงไปน่ะสิ” ซิลบาสเตียนทำหน้ารำคาญ “น่าจะเป็นมหาวิหารจัดการ คำนวนจากเวลาแล้วดวงจิตจะเกิดทุกๆ500กว่าปี ตอนนี้ก็น่าจะมีสักดวง หรือไม่ถ้ายังไม่มีก็อีกไม่นานนี้แหละ”  “แล้วเขาจะหาศพที่ไหน”  “เธอนี่จับฉลากสอบเข้ามาหรือยังไง ตราบใดที่มีคนตายก็ต้องมีศพ ศพมีเยอะแยะจะเอาจากไหนก็ได้” ซิลบาสเตียนขมวดคิ้ว   เอาเถอะ ถึงโง่ยังไงเขาก็รับได้แหละนะ ทำยังไงได้ล่ะ  ตกลงว่าด่ากันแล้วจะรักกันนี่จริงไหม ดูเหมือนยายแมวบ้าจะไม่ชอบโดนด่าเท่าไหร่  &nbsp;  “แล้วทำไมซีริลต้องตามหาด้วย เรื่องเหนือธรรมชาติแบบนี้”  “ง่ายๆ ต้นราชวงศ์เก่า พระโอรสที่เกิดกับร่างทรงได้บัลลังก์ เพราะมีพลังเวทย์สูง หากรู้ว่าเป็นใคร พี่ชายสองหน้าอาจจะอยากดึงมาเป็นพวก”  “มันก็แค่ตำนาน ไม่รู้เรื่องจริงรึเปล่า” ยายแมวบ้ารำพึง  “อือ ก็แค่ตำนาน”  แต่หากมันเกิดขึ้นจริง เขาเดาได้อยู่แล้วว่าใครได้พลังนั้นไป  มันออกจะชัดเจนขนาดนี้ พี่ชายสองหน้ามองไม่ออกได้อย่างไร  บางทีพี่ชายสองหน้าที่เหมือนจะฉลาดก็มีความโง่เขลาเช่นกัน  &nbsp;  &nbsp;  &nbsp;  เรนิสทำหน้าสลดลง มองตาละห้อย “อ่านต่อกันดีกว่า นายไม่อ่านแล้วหรอ”  “ฉันจำได้หมดแล้ว” เขาตอบอย่างเย็นชา  “งั้นนายเล่าให้ฉันฟังดีกว่า เอาแบบสรุปๆ จะได้ไม่เสียเวลา” เรนิสส่งสายตาออกอ้อนมาให้  “ไม่” เขาตอบกลับทันที “ฉันขี้เกียจเล่า เธออ่านเอง”  “นายไม่เล่าให้ฉันฟังจริงๆหรือไง” ยายแมวบ้าเริ่มทำเสียงออดอ้อน รอยยิ้มแบบนี้อีกแล้ว  ทำไมเขาต้องใจอ่อนกับยายนี่อยู่เรื่อย ไม่เข้าใจเลย  “ก็ได้” เขาถอนหายใจก่อนอ่านต่อ “พระจักรพรรดิ แห่งฟานตาคลาส หลังจากขึ้นครองราษฎร์ได้13ปี มหาวิหารก่อกบฏ พระจักรพรรดิยกกองทัพไปปราบ ภายใน7วันหลังถูกล้อม มหาวิหารพ่ายแพ้”   “เอ๋ นี่ยังไงล่ะเนี่ย ได้ยังไง นักบวชจะสู้กองทัพพระจักรพรรดิได้ยังไง ไม่เข้าใจทำไมมหาวิหารเกิดก่อกบฏได้” เรนิสมองขึ้นมาอย่างสงสัย   &nbsp;  &nbsp;  “ก็แค่ละครฉากนึงของมนุษย์” เขายังไม่สนใจ “เรื่องมันตั้งนานแล้วจะเขียนยังไงก็ได้ เธออ่านต่อละกัน ไม่เข้าใจตรงไหนก็ถามมา”  “ไม่มีคำอธิบายเรื่องกบฏนี่นา แต่พระจักรพรรดิทรงทำสงคราม ปราบบรรดาแคว้นที่ต่อต้าน ทั้งทวีปตกอยู่ภายใต้การปกครองของพระจักรพรรดิอีกครั้ง โห ล้มล้างราชวงศ์ทั้งฝั่งตะวันตกและตะวันออก สังหารล้างตระกูล ผู้คนล้มตายหลายหมื่นคน กวาดต้อนผู้คนมาเป็นทาสจำนวนมาก ทรราช เอ้ยไม่ใช่” เรนิสชำเลืองมองมาทางเขานิดนึง “ต้นตระกูลนายช่างเก่งกล้าสามารถ แต่ไม่มีตรงไหนพูดถึงมหาวิหารอีก”  หึ...แล้วไง คนที่ว่าตายมาตั้งนานแล้ว จะชั่วช้าหรือเก่งกาจ ไม่ใช่เรื่องของเขาสักหน่อย ก็แค่บรรพบุรุษ  “เรื่องบางอย่าง ก็ไม่มีใครกล้าเขียน เรื่องธรรมดา”  “แย่งบัลลังก์กัน นี่คืออะไร พระจักรพรรดิมีนางสนมได้ด้วยหรือไง ถึงมีทายาทต่างมารดากันได้” เรนิสมองขึ้นมาอย่างงุนงง   “มีได้ ต้นๆราชวงศ์ก็เคยมีมาแล้ว รัชทายาทต้องคัดเลือกเยอะ ต้องการคนที่มีพลังเวทย์สูง พึ่งมากำหนดกฏเกณฑ์การสมรสภายหลัง”  “นี่เป็นสาเหตุของกบฏได้รึเปล่า”  “ก็ใช่ มีลูกมากมาย ก็แย่งบัลลังก์กัน” เขาสรุปสั้นๆ นี่ขนาดเสด็จพ่อมีแค่สองคน ยังไม่สงบเลย  “ชื่อนี้ ชื่อเพราะมาก ชื่อนี้ดีจังเลย น่าจะตั้งเป็นชื่อเด็ก” ยายแมวบ้าจิ้มไปที่ชื่อๆหนึ่งในประวัติศาสตร์   “เหลวไหล” เขาหันมาดุ “เธอยังไม่ทันแต่งงานเลย คิดจะตั้งชื่อลูกแล้ว”  “นายปีศาจนิสัยเสีย ฉันบอกแล้วไงว่าเหมาะตั้งเป็นชื่อเด็ก ไม่ได้แปลว่าจะตั้งชื่อลูกตัวเอง” คราวนี้ยายแมวบ้าเหมือนจะหน้าแดง   หน้าด้านขนาดนี้รู้จักอายด้วยหรือ เขาแอบขำในใจ  &nbsp;  &nbsp;  “ปลายรัชสมัยพระจักรพรรดิองค์สุดท้าย แผ่นดินลุกเป็นไฟอีกครั้ง มีสงครามกลางเมืองไม่สิ้นสุด หลังพระจักรพรรรดิสิ้นพระชนม์ รัชทายาทขึ้นเป็นพระจักรพรรดิพยายามรวบอำนาจแต่ควบคุมไม่ได้ แผ่นดินวุ่นวาย มีการสังหารหมู่ ปฐมกษัตริย์แห่งราชวงศ์ฟานส์ซึ่งเป็นเชื้อพระวงศ์พระองค์หนึ่ง เอาชนะสงครามกลางเมืองได้ แต่ไม่ขึ้นเป็นพระจักรพรรดิ แต่กลับแบ่งดินแดนให้แก่อัศวินร่วมรบเป็น12แคว้นให้ปกครองตนเอง เพื่อคานอำนาจ เลิกใช้ระบบทาส ยกเลิกการใช้ราชวงศ์ฟานตาคลาสแต่ราชวงศ์ฟานส์แทน ยกเลิกการเป็นเมืองขึ้นของอาณาจักรตะวันตกและตะวันออก จบยุคมืดลง”  “บรรพบุรุษนายนี่มันปีศาจ..”เรนิสพูดก่อนเหมือนนึกอะไรออก “ฉันหมายถึงว่าเก่งกาจชัดๆ”   เขาปรายตามองเรนิสอย่างดูถูก ยายแมวบ้า หนังสือเห็นชัดๆว่าเป็นเรื่องของมนุษย์ อายุสั้นๆ ชีวิตนึงไม่เกินร้อยปี จะเหมือนประวัติศาสตร์ของปีศาจที่มีอายุหลายร้อยถึงพันปีได้ยังไง   &nbsp;  ว่าไปแล้ว เขาจนปัญญาจริงๆ เป็นอีกครั้งเขาไม่เข้าใจ เขาชอบยายนี่ไปได้ยังไง &nbsp;  เขาเริ่มไม่แน่ใจแล้วว่าระหว่างเขากับยายแมวบ้า ใครโง่กว่ากัน  &nbsp;  &nbsp;  “แล้วยังไงต่อล่ะ ตอนนี้ไม่มีมหาวิหารแล้วนี่นา มีแต่วิหารต่างๆ”  “อ่านให้จบก่อนสิ”  “เล่มมันหนา นายสรุปให้ฉันหน่อย” เรนิสเริ่มออดอ้อนอีกครั้ง เธอส่งรอยยิ้มแบบนั้นมาอีกแล้ว เขาถอนหายใจ อีกครั้งแล้วที่เขาต้องยอมให้ยายเนี่ย  “เธอยิ้มน่าเกลียดอีกแล้ว บอกแล้วใช่ไหมว่าอย่ายิ้มแบบนี้”  เขาก้มลงอ่านหนังสือต่อ คราวนี้ยายแมวบ้าเริ่มเอียงคอมาซบไหล่เขา เส้นผมสีดำของยายนั่นเลื้อยอยู่บนไหล่เขา เหมือนมีกลิ่นอ่อนๆของดอกไม้สักอย่างที่เขาได้กลิ่นตอนแรกแตะที่จมูก  เอาเหอะ อ่านก็อ่าน ยังไงไม่มีอะไรทำอยู่แล้ว  &nbsp;  “ไม่ได้กล่างถึง แต่ถ้าเธออ่านดีๆ กลุ่มของมหาวิหารเดินทางขึ้นไปด้านเหนือ พื้นที่อาณาเขตมหาวิหารเดิมตอนนี้กลายเป็นเขตของตระกูลบาร์ตัน ไม่ได้กล่าวถึงอีก บอกแค่ว่ามีความพยายามทำลายแหวนวิเศษ เรื่องยังไงก็เกิดมาตั้ง 500 กว่าปีแล้ว”  “หลังจากนั้นมีการส่งผลึกที่ได้จากแหวนวิเศษให้ปฐมกษัตริย์ พระองค์พระราชทานให้ต้นตระกูลบาร์ตัน แต่มันหายไปจากตระกูลบาร์ตันหลายร้อยปีแล้ว คาดว่าต้นตระกูลบาร์ตันส่งของชิ้นนี้ออกไปที่อื่น ไม่ได้เก็บไว้”  &nbsp;  “ทีนี้เหตุการณ์สำคัญก็มีที่น่าสนใจอีกนิดหน่อย เมื่อ300กว่าปีก่อน มีการแย่งชิงบัลลังก์จากเจ้าชายต่างพระมารดากัน ผู้ชนะเป็นพระโอรสจากพระราชินี จึงออกกฏหมายไม่รับรองลูกนอกสมรสอีกเพื่อตัดปัญหา ห้ามลูกนอกสมรสรับสิทธิ์ทางกฏหมาย อนุโลมให้รับเป็นบุตรบุญธรรมได้และสามารถสืบทอดตำแหน่งได้กรณีไม่มีบุตรในสมรส”  “แต่ในราชวงศ์ไม่อนุญาตให้รับลูกนอกสมรสเป็นรัชทายาท สำหรับการครองบัลลังก์ให้เรียงจากชายก่อนหญิง พี่ก่อนน้อง ยกเว้นทำความผิดหรือความประพฤติไม่เหมาะสม หากไม่มีทายาท ให้รับบุตรบุญธรรมที่เกิดจากการสมรสถูกต้องที่มาจากราชวงศ์สายรองถัดลงมา”  “รับเป็นบุตรบุญธรรม เหมือนกรณีราเชลกับพี่ชาย” เรนิสเปรย  “อือ ใช่ ฉลาดมาบ้างแล้วนิ ประมาณ200ปีก่อน แคว้นลูฟฟ์ก่อนการกบฏ ตระกูลลูฟฟ์สมัยนั้นเป็นตระกูลใหญ่มีอำนาจทางทหารมาก ตระกูลปัวร์เรส ร่วมกับตระกูลอื่นๆเข้าร่วมรบกับพระราชา หลังปราบกบฏ แคว้นบาร์ตันและเทรลิสได้ส่วนแบ่งดินแดนเพิ่ม และดินแดนที่เหลือของแคว้นลูฟฟ์ตกอยู่ภายใต้การปกครองของตระกูลปัวร์เรสแทน ตระกูลลูฟฟ์ถูกสังหารล้างตระกูล ไม่มีทายาทเหลือ”  “ไม่มีเหลือจริงๆหรือมีรอดไปได้” เรนิสถามต่อ  “ไม่รู้เหมือนกัน ถ้ามีรอดไปได้ ก็ต้องถูกตามล่าล่ะนะ”  “อื่นๆก็เหตุการณ์ย่อยๆ จิปาถะ ไม่มีอะไรน่าสนใจแล้ว” เขาสรุปอีกที  “ส่วนเรื่องกบฏต้นสมัยของเสด็จพ่อจะไม่มีการบันทึกจนกว่าจะเปลี่ยนรัชกาล”  &nbsp;  &nbsp;  “แล้วนายกับซีริล จะแย่งชิงบัลลังก์กันไหม” เรนิสเงยหน้าขึ้นกระซิบถาม “ยังไงซีริลก็เป็นพี่ชาย เขาอยู่ในลำดับก่อนนาย”  “ไม่รู้สิ แล้วแต่แม่” เขาตอบเหมือนเป็นเรื่องลมฟ้าอากาศ เขาไม่ได้อยากเป็นพระราชา น่าเบื่อขนาดนั้นจะเป็นไปทำไม พี่ชายสองหน้าอยากเป็นนักก็ตามสบาย เขาไม่สนใจ  แต่เรื่องบางอย่างไม่ได้อยู่ในการควบคุมของเขา   ถ้ามันจำเป็น อะไรก็เกิดขึ้นได้  แต่ถ้าให้เขาเริ่มลงมือเอง เขาไม่อยากทำหรอกเรื่องวุ่นวายแบบนั้น  “ถ้านายก่อกบฏขึ้นมา นายจะฆ่าฉันไหม” เรนิสยังคงกระซิบถามต่อไปด้วยเสียงอ่อยๆ  “เธอมันโง่จริงๆ” เขาพึมพำเบาๆ   เขาจะฆ่าเธอได้ยังไง แค่คิดว่าเธอจะเจ็บเขายังไม่กล้าเลย ยายแมวบ้าช่างโง่เสียจริง  ประลองเวทย์ครั้งหลังสุดที่สู้กันปีที่แล้ว เขายังไม่ทำให้เธอได้แผลแม้แต่แผลเดียวด้วยซ้ำ อืม แต่ 2 ครั้งก่อนหน้านั้น ไม่นับ...  “นายพูดว่าอะไรนะ” เรนิสเอียงคอถาม “แต่ในฐานะที่ฉันเป็นเพื่อนนาย นายควรละเว้นฉันไว้นะ”  ยายโง่...เขาถอนหายใจ ก่อนหันไปมองเธออย่างจริงจัง  &nbsp;  “เพื่อนก็ฆ่าเพื่อนได้ ขนาดพี่น้องยังฆ่ากันได้เลย ยายแมวโง่ เธอน่าจะอ่านประวัติศาสตร์มนุษย์ดีๆ” เขาตอบกลับเหมือนสั่งสอน “การที่เพื่อนฆ่ากันในสงคราม มีเขียนไว้ทั่วไปในหนังสือประวัติศาสตร์”  “หนังสือเล่มไหน สมควรถูกห้ามอ่าน ไม่ก็เอาไปเผาทิ้ง นายอย่ามีความคิดนอกลู่นอกทางแบบนั้นเลยนะ”  “ก็เล่มที่เธออ่านนี่ไง” เขามองเธอด้วยสายตาดูถูก “เธอกล้าเผาประวัติศาสาตร์ราชวงศ์ฟานส์ฉบับโบราณที่บันทึกต่อๆกันมาหลายร้อยปีหรือไง”  ยายแมวบ้ายิ้มแหยๆ  “ฉันอ่านหนังสือให้เธอฟังทั้งเล่มแล้ว เธอไม่มีอะไรตอบแทนฉันหน่อยหรือไง”  “นายอยากได้อะไรล่ะ” เรนิสนิ่งพักหนึ่ง “อย่าเอาอะไรที่มันแพงนักนะ”  “ไว้ถึงเวลาฉันจะบอกเอง”  เรื่องพวกนี้เขาจดไว้หมดแล้ว ถึงเวลาค่อยทวงหนี้ทีเดียว  &nbsp;  เขาลุกขึ้น เอาหนังสือศักดิ์สิทธิ์จากบนพื้นไปเก็บไว้ในตู้ร่ายเวทย์เก็บไว้เหมือนเดิม  หวังว่าจะไม่มีใครรู้ว่าเขากับยายแมวบ้าเอาหนังสือเล่มนั้นมาอ่านกันบนพื้น...  &nbsp;  “ฉันอยากให้พี่ชายนายถอนหมั้น นายมีวิธีไหนไหมที่ไม่เลือดตกยางออก ไม่ทำร้ายกัน”  “ดูจะยากหน่อย ให้เขาถอนหมั้น หรือจะให้ฉันหาทางกำจัดเขา” เขาพูดลอยๆ  แต่เอาเข้าจริง เขาจะทำแบบนั้นได้ไหม เขาก็ไม่แน่ใจเหมือนกัน เรื่องฆ่าคนอาจจะไม่ใช่เรื่องยาก แต่การกำจัดคนในครอบครัว เขาอาจจะใจไม่แข็งพอ  &nbsp;  &nbsp;  ยายแมวบ้าเบิกตามองเขา ก่อนจะส่ายหน้า “บอกแล้วไง เอาวิธีที่ไม่ทำร้ายกัน”  วิธีที่ไม่ทำร้ายกัน มันมีด้วยหรือไง   ถ้าจะเล่นเกมการเมือง ต่อให้ไม่ทำร้ายร่างกาย ก็ต้องทำร้ายกันในรูปแบบอื่นอยู่ดี  “แล้วถ้าฉันช่วยเธอ เธอจะตอบแทนฉันยังไง”  “นายอยากได้อะไรล่ะ ตระกูลเทรลิสมีแต่เงิน นายก็มีเงินเยอะอยู่แล้ว”  “เอาอย่างงี้สิ ถ้าฉันช่วยเธอสำเร็จ เธอก็รับปากแต่งงานกับฉันแทน”  “นายพูดเล่นเป็นด้วย” เรนิสหัวเราะก่อนจะจิ้มที่จมูกเขา “เดี๋ยวนี้รู้จักชักมีลูกล่อลูกชน”  เขาหัวเราะ “ตกลงเธอรับปากรึเปล่าล่ะ”  “ถ้าเขาถอนหมั้นแล้วฉันหาคนใหม่ไม่ได้ ฉันจะคิดถึงนายคนแรกแล้วกัน” เรนิสยังหัวเราะต่อ  เขาถือว่าเป็นการตอบตกลงแล้ว...  งั้นยายแมวคงหาใครไม่ได้แล้วล่ะ...  เขามีวิธีตั้งมากมายที่ทำให้หาใครไม่ได้...  &nbsp;  “นายปีศาจ ฉันมีอะไรอยากจะบอกนาย” เรนิสฉีกยิ้มกว้างมาให้เขา  มีอะไรอยากจะบอกเขาอย่างนั้นหรือ...หรือว่า...  &nbsp;  &nbsp;  &nbsp;  &nbsp;  &nbsp;  &nbsp;  “จานที่ได้มาตอนวันเกิด ฉันหมายถึงจานทองฝังเพชรที่นายให้มา มันเล็กเกินไป ใส่ของกินไม่พอ ตอนปีใหม่ ขอใบใหญ่กว่านั้นได้ไหม”   จอมมาร “...”  &nbsp;  ยายแมวบ้า ไม่สวย ไม่ฉลาด ความรู้ไม่เอาไหน สิ่งที่ทำได้มีแต่เรื่องหาเงินกับรีดไถเอาของมีค่างั้นสิ...  &nbsp;  &nbsp;  &nbsp;  Writer’s note : มีแต่คำว่าโง่เต็มไปหมด เฮ้อ...  เรนิส นี่หล่อนอ่อยมาก ทั้งอ้อนทั้งอ่อยสุดๆ...แต่เป็นการอ่อยแบบแปลกๆ บอกไม่ถูกเหมือนกัน  ไม่รู้ใครโง่กว่ากันระหว่างยายแมวบ้า กับนายปีศาจซึนที่ชอบคนโง่และ เอ่อ งก...  กลุ้มใจ... สำหรับนายปีศาจอะไรที่ควรพูด ท่านก็ไม่พูด มัวแต่อ้อมไปอ้อมมา ไม่รู้ว่าท่านเขินหรือว่ายังไง  &nbsp;  บทนี้จะว่าไงดี ดูมีเรื่องเยอะไปหมด พร่ำเพ้ออะไรมากมาย คือจริงๆมันยาวมากเกือบเท่ากับ 2 บท ขี้เกียจแบ่งครึ่ง  เอาว่า จะเป็นจุดเฉลยปมของตัวละคร จะมีการอ้างถึงตำนานบ้างและมีของบางอย่างที่เป็นคีย์ในบทถัดไป  &nbsp;  อืม แล้วอาจจะมีส่วนที่เป็นพล็อตที่ใช้เขียนนิยายเรื่องถัดไปได้ ค่อยว่ากันอีกที  &nbsp;ขอสปอยล์เพิ่มตรงนี้ก่อนที่คนจะมโนไปไกลเรื่องที่ซีริลเป็นลูกนอกสมรสไหมรีด สงสัยเยอะ&nbsp;ไม่ใช่แค่รีดพระราชินีก็สงสัยว่าใช่ลูกรึเปล่าประเด็นนี้จะไม่มีคำตอบจนจบเรื่องเลยค่ะ คนที่รู้จะไม่พูดว่า ใช่ หรือ ไม่ใช่และตามบันทึก ซีริลก็จะถือเป็นลูกพระราชินี ไม่มีการเปลี่ยนแปลงค่ะอย่าโหดร้ายกับท่านขนาดนั้นเลย..  เอายังไงดี ลงทีละตอนหรือทีละ 3 ตอนเว้น 3 วัน  คือ 3 ตอนก็ดีตรงที่ลงเป็นชุด คือ 3 ตอน ผู้ติดเชื้อมโนจะได้มโนไปทีเดียว ไม่ต้องมโนกันทุกตอนให้เหนื่อย  (ส่วนผู้ไม่ติดเชื้อมโน หวังว่าท่านจะรอดจากโรคติดต่อนี้จนนิยายจบ)  แต่เหมือนคนจะชอบมโนทีละตอนมากกว่า  ช่วงนี้กลับเป็นแบบวันละตอนก่อนนะคะ   

 </div> 
