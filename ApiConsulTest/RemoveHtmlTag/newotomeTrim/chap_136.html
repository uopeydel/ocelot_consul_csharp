 <div style="word-wrap: normal;width:90%;">  	เรนิสอดทนอยู่ในเมืองหลวง ไปงานน้ำชาในวังกับบ้าน คฤหาสน์ชนชั้นสูงต่างๆ รวมได้7วันก็แสนเบื่อหน่าย&nbsp;พอได้ความทรงจำชาติที่แล้ว ถึงแม้เธอจะยังมีความเป็นเด็กตามวัยอยู่บ้าง แต่เธอก็ไม่ใช่เด็ก 8 ขวบจริงๆอีกต่อไป&nbsp;ต่อให้เห็นว่าเจ้าชายซีริลน่ารักแค่ไหนก็รู้สึกว่าเป็นแค่เด็กเสแสร้งคนหนึ่ง ไม่มีความรู้สึกอยากเข้าหา พอรู้อะไรมากขึ้น เธอไม่มีอารมณ์อยากเล่นตุ๊กตากับวีราเนสอีก&nbsp;ซิลบาสเตียนเริ่มเข้าเรียนกับอาจารย์ เป็นข้ออ้างปลีกตัวจากวีราเนส ยายเด็กวิลเลี่ยนเนสตัวแสบนั่นเลยมาชวนเธอเสริฟน้ำชาให้ผองเพื่อนตุ๊กตาทั้งหลายแทน&nbsp;นิสัยส่วนตัวเธอไม่ชอบเข้าสังคมเจ๊าะแจ๊ะ แถมเลยวัยเล่นตุ๊กตาแล้ว การสมาคมงานน้ำชาท่านหญิงคุณหนูทั้งหลายถือเป็นความทรมานอย่างหนึ่งทีเดียว&nbsp;ดังนั้นในวันที่ 7 หลังการเข้ามาอยู่ในเมืองหลวง เธอตัดสินใจขอท่านแม่เธอติดตามกลับแคว้นเทรลิสทันทีโดยไม่ได้เก็บของกลับ&nbsp;ใช่ ปกติแล้วเธอจะกลับพร้อมท่านพ่อหลังจากอยู่ครบกำหนดหนึ่งเดือน แต่ตอนนี้เธอขอกลับก่อน เรื่องนี้ไม่มีใครคาดคิด ไม่มีใครเตรียมเก็บเสื้อผ้าข้าวของไว้ให้เธอเลย&nbsp;แต่ช่างเถอะ ของช่างมันตามมาได้ ตอนนี้ขอเธอเอาตัวออกจากเมืองหลวงและบรรดาท่านหญิงน้อยๆคุณหนูทั้งหลายและผองตุ๊กตาทั้งขนฟู ตุ๊กตากระเบื้องกระโปรงพอง รวมถึงงานน้ำชาของพวกนางละกัน&nbsp;ท่านหญิงวีราเนสและเจ้าชายรูทหายนะ ไว้เจอกันปีใหม่เลยนะ	หลังจากกลับมาที่แคว้น เธอต้องเข้าหลักสูตรการเรียนอย่างหนักหน่วง เรียนทุกวัน&nbsp;อาจารย์เวทต่างชมว่าเธอมีพรสวรรค์เกินเด็ก 8 ขวบทั่วไป ตอนนี้เธอร่ายเวทพื้นฐานที่อาจารย์สอนได้เกือบหมดแล้ว รวมทั้งเริ่มเขียนเวทตามแบบฉบับของตัวเอง ซึ่งนับว่าเกินหน้าเพื่อนในวัยเดียวกันเธอออกแบบเวทพื้นฐานใหม่ๆได้เอง หลักการไม่ยากอะไร เหมือนเขียนโปรแกรมคอมพิวเตอร์ แบบใช้ภาษาอย่างจาวาอะไรแบบนี้ หลักการคล้ายคลึงกัน เธอแค่เรียนภาษาอักขระเวทพื้นฐาน แล้วออกแบบคำสั่ง จากนั้นร่ายเวท ก็สามารถสร้างเวทพื้นฐานได้แล้ว โดยที่เธอสร้างตอนนี้สร้างเวทเตาย่างโดยใช้เวทไฟเวลาผ่านไปไม่นาน ตอนนี้เธอล้ำหน้าขนาดสร้างลูกแก้วหรือกระดาษเก็บเวทย์ไฟที่เป็นเวทเตาย่าง ถ้าเปิดใช้มาก็จะเป็นเตาย่างไฟย่างเนื้อสัตว์ได้&nbsp;เธอวางแผนว่าในอนาคตจะทำขาย นี่เป็นลิขสิทธิ์ของเธอเอง&nbsp;แค่นี้ก็เป็นวิธีทำเงินได้แล้ว ถ้าอีกหน่อยเธอเข้ารูทหายนะ ถูกขับจากตระกูลหรือต้องกลับตระกูลมาต่อสู้กับอเล็กซิส งูพิษตัวร้าย เธอขอหนีไปแล้วสร้างเนื้อสร้างตัวใหม่ดีกว่า	ตอนนี้ท่านพ่อของเธอกลับแคว้นมาได้หลายวันแล้ว เธอสังเกตเห็นเลขาท่านพ่อเดินเข้าออกห้องทำงานบ่อยครั้ง เลขาของท่านพ่อมีธาตุไม้ แม้พลังเวทไม่สูง อายุ 40 แล้ว แต่เรื่องงานเอกสารคล่องแคล่วรู้งานอย่างดีการจะพัฒนาระดับเวทขึ้นกับพรสวรรค์และการฝึกฝน ดังนั้นคนที่เกิดในชนชั้นสูงและมีพลังเวทชัดเจนตอนประเมินพลังมีโอกาสพัฒนาได้มากกว่ากลุ่มคนทั่วไปหรือกลุ่มคนที่ลูกแก้วประเมินพลังเวทวัดว่ามีพลังเวทสีอ่อนจางแต่ความเข้มหรือจางนี่ประเมินด้วยสายตาเท่านั้น ทำนายได้ยาก คนส่วนใหญ่จึงนิยมประเมินชาติตระกูลร่วมด้วยเพราะจับต้องได้มากกว่า&nbsp;เรื่องนี้ไม่ได้จริงเสมอไป บางครั้งสามัญชนที่พ่อแม่ไม่มีพลังก็สามารถพัฒนาได้ดี เช่นนางเอกเกมอย่างเจนนี่ บางครั้งชนชั้นสูงเกิดมาไม่มีพลังเลยก็มีถึงแม้จะพบได้น้อย&nbsp;เมื่อพูดถึงการใช้เวทของเธอตอนนี้ก็หลากหลายมากขึ้น เธอสามารถใช้เวทในการเขียนอักษรบนกระดาษ การใช้เวทเขียนอักษรจะไม่สามารถลบออกได้ และไม่สามารถแก้ไขได้ เหมาะกับการใช้บันทึกเอกสารราชการต่างๆ&nbsp;	&nbsp;ขณะที่เธอกำลังเกินมาที่ห้องทำงาน&nbsp;“ได้ขอรับ จะรับจัดการเรื่องนี้ให้ไวที่สุดภายน 3 วัน” ได้ยินเสียงเลขาตอบรับคำสั่งของท่านพ่อบรรดาสาวใช้ต่างซุบซิบกันทั่วคฤหาสน์ น่าจะมีเหตุการณ์สำคัญอะไรเกิดขึ้นในบ้านของเธอ“แอนนา ไปสืบมาหน่อย ช่วงนี้ท่านพ่อให้เลขาไปทำงานอะไร” เธอใช้ให้สาวใช้คนสนิทไปสืบดู&nbsp;ในที่สุดก็ได้ความ ท่านพ่อกำลังจะรับบุตรบุญธรรม ตอนนี้ให้คุณเลขาไปหาข้อมูลเด็กกำพร้าอายุประมาณ 8-10 ปีที่ตรวจแล้วว่ามีพลังเวทย์มาให้ท่านพ่อเลือก&nbsp;ที่ต้องเป็นเด็กกำพร้าก็เพื่อป้องกันไม่ให้ครอบครัวเดิมของเด็กเข้ามาหาประโยชน์จากตระกูลได้ในที่สุด รูทหายนะและพระเอกหมายเลข 4 กำลังจะเข้ามา	คุณพระเอกหมายเลข 4 เป็นคนมีปมด้อยเพราะเคยลำบากในสถานสงเคราะห์เด็กกำพร้ามาก่อน จนกระทั่งตรวจสอบพบว่ามีพลังเวทย์ และได้รับการเลี้ยงดูจากท่านพ่อ เขาคาดหวังอยากเป็นผู้นำตระกูลและดยุคคนถัดไปเพื่อชดเชยปมด้อยของเขาเมื่อเข้ามาอยู่ในตระกูล ฐานะของเขาสู้เรนิสซึ่งเป็นเด็กสาวเอาแต่ใจ นิสัยงี่เง่าไม่ได้ ทุกคนต่างยกย่องเรนิสที่เป็นลูกแท้ๆของดยุคมากกว่าไม่ว่าเขาจะพยายามและมีความสามารถแค่ไหนทำให้เขาแอบเกลียดเรนิสมาก&nbsp;ถ้าเรนิสแต่งงานกับเจ้าชายและเป็นราชินี เส้นทางการขึ้นเป็นผู้นำตระกูลของเขาก็สดใส แต่มีตัวแปรคือ นางเอก เขาแอบหลงรักนางเอกซึ่งเป็นสามัญชนเหมือนกันตามพล็อตนิยายหรือโอโตเมะเกมทั่วไป และมันก็ขึ้นกับว่านางเอกจะไปรูทไหน&nbsp;แต่ไม่ว่ารูทไหน ถ้ามีการยกเลิกการหมั้นหมาย เรนิสจะกลายเป็นอุปสรรคต่อการเป็นผู้นำตระกูลของเขาทันที ซึ่งแนวโน้มเป็นไปได้สูงทีเดียว เกือบทุกรูทมีการถอนหมั้นอเล็กซิสก็จะมีการวางแผนเพื่อทำลายเรนิสเพื่อให้ไม่สามารถเป็นผู้นำตระกูลได้คำเตือน เธอบอกตัวเอง นี่มันงูพิษชัดๆ เมื่อรู้อยู่แล้วว่างูพิษจะแว้งกัด จงอย่านำเข้าบ้าน	ใช่แล้ว ความคิดสว่างวาบเข้าสู่สมองน้อยๆของเรนิส&nbsp;“แอนนา ฉันอยากศึกษาเอกสารด้านการเงิน เธอไปขอยืมเอกสารของคุณเลขามาให้หน่อยสิ”เธอใช้ให้แอนนาไปหาเอกสารที่คุณเลขาส่งมาให้ท่านพ่อโดยที่เป็นเอกสารเวทในเวลาไม่นาน เธอฝึกให้การเขียนด้วยเวทเขียนอักษร ฝึกบังคับให้ลายอักษรเหมือนคุณเลขามากที่สุด การเขียนนั้นไม่ยาก แต่การปลอมเอกสารให้เหมือนนี่สิเป็นเรื่องยากเรนิส กำลังจะทำตัวเป็นอาชญากรปลอมเอกสาร เพื่อความอยู่รอดแล้ว ลงมือก่อนถือว่าได้เปรียบ	วันที่ 3 ครบกำหนดที่คุณเลขาจะนำข้อมูลกลับมา เธอนั่งเฝ้าอยู่หน้าห้องทำงานท่านพ่อ ใช้ข้ออ้างบางอย่างเพื่อหยุดเรียน&nbsp;ในบ่ายวันนั้น เธอก็เห็นคุณเลขาเข้ามา&nbsp;“ท่านพ่อคะ เราไม่ได้ดื่มน้ำชาด้วยกันนานแล้ว” เธอใช้ลูกไม้ออดอ้อนท่านพ่อไปนั่งดื่มน้ำชากับท่านแม่ หลังจากผู้ใหญ่ทั้งสองเผลอ เธอแอบย่องมาที่ห้องทำงาน	“ขอโทษด้วยนะคะคุณพระเอกเบอร์ 4 หากฉันไม่ทำแบบนี้ ฉันอาจถูกคุณฆ่าตายก็ได้”	เธอค่อยๆเปิดแฟ้มเอกสารเบาๆ มีเอกสาร 5 ใบ ระบุชื่อเด็ก5 คน อายุ วันเดือนปีเกิด พลังธาตุ อุปนิสัย	อเล็กซิส เวลล์ คือเด็กกำพร้าทุกคนที่ไม่มีนามสกุลจะใช้นามสกุลเวลล์ตามชื่อวิหาร พวกเขาถูกเลี้ยงโดยวิหารเวลล์ซึ่งเป็นวิหารหลักของแคว้นเทรลิส โปรไฟล์เลิศเลอ ธาตุที่ระบุ ดิน ไม้ เหล็ก พลังเวทตอนวันสีเข้มมีโอกาสพัฒนาสูง นิสัยขยัน &nbsp;มีความพยายาม สุภาพอ่อนน้อม มีข้อเสียอะไรบ้างเนี่ย	เรนิสถอนหายใจ แยกเอกสารของอเล็กซิสออกมาจากแฟ้ม เธอค่อยๆอ่านเอกสารของคนอื่น&nbsp;	เด็กอีก 4 คนไม่มีใครโดดเด่นเท่าอเล็กซิสจริงๆ&nbsp;เด็ก 2 คนอายุ10 ปีเท่ากัน เด็กผู้ชายทั้งคู่ มีธาตุ 2 ธาตุ ดูธรรมดามากๆ&nbsp;คนถัดมาเด็กผู้หญิง อายุ 9 ปี มีธาตุไม้ อย่างเดียว นิสัยสุภาพ โดยรวมดูดี แต่อย่างไรก็สู้อเล็กซิสไม่ได้ แถมมีเพียงธาตุเดียว หากเป็นผู้นำตระกูลจะดูด้อยเกินไป อย่างน้อยควรมี 2 ธาตุ ไม่ให้น้อยหน้าตระกูลอื่นๆ&nbsp; 	เธอถอนหายใจซ้ำอีกทำ เปิดดูเอกสารของคนสุดท้าย ระบุชื่อ เธมม์ เวลล์ อายุเท่าเธอ 8 ปี เกิดเดือนห้า จะแก่กว่าเธอ6 เดือน เมื่อดูรูปวาด เป็นเด็กชายอ้วนหน้าตาซื่อๆคนหนึ่ง&nbsp;เธอนึกออกแล้ว เด็กหมูอ้วนเบ๊ของอเล็กซิส เมื่อเอเล็กซิสเข้าโรงเรียนตอนอายุ14 จะได้พบกับเพื่อนที่เคยอยู่ด้วยกันที่สถานสงเคราะห์ นายหมูอ้วนคนนี้ หลังจากที่นายงูพิษอเล็กซิสยื่นไมตรีให้อย่างไม่ถือตัวว่าเป็นลูกบุญธรรมตระกูลเทรลิส นายหมูตอนคนซื่อจะซาบซึ้งมากจนมอบกายถวายหัวให้ ทำงานรับใช้อเล็กซิสทุกอย่างด้วยความเต็มใจและซื่อสัตย์&nbsp;แววตาของเรนิสเป็นประกาย เบ๊ของพระเอก ถ้าตอนนี้นางร้ายหาเจอก่อนก็เอามาเป็นของตัวเองได้สิ&nbsp;ในเมื่อเธอเป็นนางร้ายทำเรื่องเลวๆบ้างก็ถูกต้องแล้ว&nbsp;เธอค่อยๆนั่งลงอ่านโปรไฟล์นายหมูตอน อ้อ เธอหมายถึง…เธมม์อย่างละเอียด มี2 ธาตุ ดินและไม้&nbsp;อืม เหมาะแก่การดูแดดินแดนแคว้นเทรลิสที่เน้นการเกษตร และเหมาะจะเป็นเบ๊ทำงานให้เธอด้วย พลังเวทความเข้มข้นไม่ระบุ แต่เท่าที่จำได้นายนี่ความสามารถไม่โดดเด่น นิสัย ระบุแค่ สุภาพ เท่าที่รู้ เธมม์เป็นคนเรื่อยๆอยู่ไปวันๆ ไม่ค่อยมีหัวคิด แต่ทางวิหารไม่ระบุอะไรมากแสดงว่าไม่โดดเด่นเลย&nbsp;ชัดเจนว่าทางวิหารเวลล์เชียร์นายพระเอกเบอร์ 4 จริงๆ…พวกพระเอกมักมีคนถือหาง..เรนิสค่อยๆร่ายเวทเขียนอักษร เลียนแบบลายอักษรของคุณเลขา เติมไปในช่องนิสัยว่า ขยัน มีความอดทนสูง มีความสามารถด้านการต่อสู้ กวี การใช้เวทพื้นฐาน อะไรอีกดี อ้อ มีพรสวรรค์การใช้เวท สุภาพอ่อนโยน &nbsp;อืม..อะไรอีกดี เธอครุ่นคิดต่อ…ซื่อสัตย์จริงใจ เหมือนสัตว์เลี้ยงมากไปไหมเนี่ย&nbsp;ลงท้ายประโยคว่า เหมาะสมแก่การเป็นทายาทตระกูลใหญ่ที่ไม่มีบุตร…หลังจากตรวจสอบความเรียบร้อย เธอค่อยๆหยิบเอกสารทั้งหมดรวบรวมใส่ไปที่แฟ้มเหมือนเดิม ยกเว้นเอกสารของอเล็กซิส“ขอโทษด้วยนะอเล็กซิส ” ความรู้สึกผิดครอบคลุมจิตใจอย่างน้อยเธอไม่เคยคิดฆ่าหรือทำร้ายร่างกายอเล็กซิส เขาเป็นคนมีความสามารถจะอย่างไรต้องมีอนาคตที่ดีแน่นอน ถึงแม้ว่าจะไม่ได้รับการอุ้มชูจากตระกูลเธอก็ตาม&nbsp;เธอมองรูปภาพวาดอเล็กซิสเป็นครั้งสุดท้าย เขาเป็นเด็กชายหน้าตาหล่อเหลาเลย สมกับเป็นหนึ่งในบรรดาพระเอก&nbsp;ในที่สุดความกลัว ความเห็นแก่ตัวก็ชนะความรู้สึกผิด เธอค่อยๆร่ายเวทก่อนที่เวทไฟเผาทำลายเอกสารที่บันทึกด้วยเวทฉบับนั้นจนหมดเธอมองรูปเธมม์อีกครั้งนับว่านายเป็นคนโชคดี…ที่จะกลายมาเบ๊ของฉันบ๊ายบาย คุณพระเอกหมายเลข 4 หวังว่าเราคงไม่ได้พบกันอีก…ตลอดไป…	คืนวันนั้นในห้องทำงานของท่านดยุคแห่งเทรวิส ส่งเอกสารฉบับหนึ่งให้เลขา	“ฉันตัดสินใจรับเด็กคนนี้เป็นบุตรบุญธรรม ให้นำตัวมาพบฉันภายใน2-3วันนี้เลย ใกล้ช่วงปีใหม่แล้ว เราจะต้องเข้าเมืองหลวงช่วงปีใหม่ จำเป็นต้องเตรียมเด็กคนนี้ให้พร้อมก่อนเข้าเมืองหลวง”	เลขารับเอกสารมาดูพลางขมวดคิ้ว	“ท่านดยุคขอรับ กระผมจำได้ว่ายังมีเด็กอีกคนที่ความสามารถโดดเด่นกว่านี้ แล้วที่เขียนมานี่กระผมมิได้เป็นคนเขียนนะขอรับ”	“อืม ไม่จำเป็นหรอก เด็กคนนี้ เรนิสเลือกแล้ว”	“แต่ท่านขอรับ เด็กที่จะเป็นผู้นำตระกูล จะต้องพิจารณาให้ดีนะขอรับ ท่านจะลองให้ติดต่อหาเด็กจากวิหารในแคว้นอื่นด้วยดีไหมขอรับ ได้ยินว่าแคว้นลูฟฟ์เองมีเด็กกำพร้าคนหนึ่งมีพรสวรรค์”	“ฉันรู้ แต่ฉันก็ตัดสินใจแล้วเช่นกัน ยังไงพรุ่งนี้ออกเดินทางไปรับ เธมม์ เวลล์ ต่อไปให้เรียกว่า เธมม์ เทรลิส เข้ามาที่นี่ให้เร็วที่สุด”&nbsp;	ท่านดยุคถอนหายใจ สมกับเป็นลูกสาวของเขาจริงๆ เหตุการณ์วันนี้ทำให้เขานึกถึงตอนอายุ 17 ปีที่เขาแอบเปลี่ยนเอกสารเวทซึ่งเป็นบัตรเชิญงานเลี้ยงวันเกิดท่านแม่ของเขาจากชื่อพี่สาวของภรรยาเขา เป็นชื่อภรรยาเขาเอง ผลจากการเปลี่ยนแปลงครั้งนั้น ทำให้เขาได้แต่งงานกับคนที่ต้องการแทนที่จะเป็นพี่สาวของเธอตามที่ครอบครัวทั้งสองฝ่ายคาดหวังไว้&nbsp;	เขาไม่รู้ว่าทำไมเรนิสถึงได้ตัดสินใจทำแบบนี้ แต่เมื่อเป็นความตั้งใจของเธอ เขาก็จะทำตามความประสงค์ของลูกสาวคนเดียวไรท์เตอร์โน๊ต : เรนิสคะ แผนของหล่อนมันรั่วค่ะ หล่อนยังไม่เนียนพอแต่หลงผิดคิดว่าตัวเองเนียนตามนั้นค่ะ ปกตินิยายสายโอโตเมะเกม นางร้ายต้องมีพี่ชายหรือน้องชายบุญธรรมหล่อเลิศเอาไว้ให้ปักธง…ไม่รู้ว่าทำไมต้องมีหล่อเลิศไม่เอาค่ะ…เบื่อพล็อตมาตรฐาน…ขอเปลี่ยนเป็นน้องหมูเธมม์แทน…  
 </div> 
