 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่นั่งอยู่ในห้องพักส่วนที่เป็นห้องรับแขกของเรนิส ที่ตอนนี้เกือบเป็นห้องพักห้องที่ 2 ของเธอไปแล้ว บางคืนเธอก็หอบข้าวของมานอนที่นี่แล้วเช้าก็ไปเรียนพร้อมกัน เช่นเดียวกับเมื่อคืน บางทีเธอก็ยืมเสื้อผ้ายายแบ๊วใส่เหมือนกัน ชุดนักเรียนไม่มีอะไรมากนี่ ไม่ได้เข้ารูป พอใส่กันได้อยู่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสนั่งเก็บรายงานในห้องทำงานเอาใส่กระเป๋า ส่วนเธอทำอะไรอยู่งั้นหรือ ก็รอยายแบ๊วทำงานเสร็จ จะได้ไปหาอะไรกินเป็นอาหารเช้า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนเดินไปโรงอาหาร มีแต่คนมองพวกเธอ ปกติการคบกันระหว่างเด็กสามัญชน กับเด็กชนชั้นสูงระดับสุดกู่มีไม่มาก นี่ยายแบ๊วเป็นถึงคู่หมั้นเจ้าชายอันดับ 1 เป็นลูกสาวผู้ครองแคว้นที่รวยที่สุด เรียกว่าท๊อปคลาส  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แล้วไง ใครจะว่าเธอปีนป่ายอะไรยังไงเธอไม่เคยสนใจอยู่แล้ว มากกว่านี้ก็เคยโดน ไม่เห็นเป็นไร ไม่แคร์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอกับเรนิสตารางเรียนไม่เหมือนกัน การเรียนเวทย์ไม่ได้เรียนด้วยกัน ยกเว้นเวทย์ธาตุลม  ส่วนเธอวันนี้ ต้องเรียนเวทย์แสงสายฟ้า กับว่าที่น้องเขย เจ้าชายอันดับ1  ที่ผ่านมาเธอไม่เคยสังเกตนิสัยเขาเป็นพิเศษเพราะไม่ได้เกี่ยวข้องอะไรกับเธอ แรกๆที่รู้จักกันเธอยังเคยคิดว่าหากสนิทสนมกับเขาอาจจะชักจูงเขาเรื่องการปกครองเช่นการลดระยะระหว่างชนชั้น ความลำบากของชาวบ้านอะไรแบบนี้  แต่หลังจากรู้จักกันมาระยะหนึ่ง เธอก็พบว่าซีริลเป็นคนที่ลึกล้ำ ไม่มีใครชักจูงเขาได้ทั้งนั้น  ความสัมพันธ์ระหว่างเธอกับเขานับว่าเป็นรุ่นพี่รุ่นน้องที่ไม่เลว เขามีมารยาทกับเธอและมอบไมตรีให้บ้าง ไม่มากเกินไป เหมือนหว่านเสน่ห์นิดๆแต่ไม่ชัดเจนว่าสนใจในทำนองชู้สาว แล้วก็ไม่น้อยเกินไปจนไม่ใส่ใจ เอาเป็นว่าเจ้าชายอันดับ 1 มีการวางตัวดีมากละกัน  หากเธอใคร่ครวญให้ดี การวางตัวของซีริลดีจนเกินไป เหมือนทุกอย่างอยู่ในความควบคุมไม่ให้มันขาด และไม่ให้มันเกิน  &nbsp;  การเรียนเวทย์แสงสายฟ้าวันนี้ มีเรื่องให้คิดมากกว่าทุกที แน่นอน เธอต้องสังเกตพฤติกรรมของว่าที่น้องเขย หากดูไม่เข้าท่าเข้าที เธอต้องหาทางกำจัด  ยายแบ๊วจะไปทันอะไรกับผู้ชายร้ายๆ  &nbsp;  “เจนนี่” ซีริลทักเธอขึ้นมา “วันนี้มีอะไรรึเปล่า”  “เอ่อ ทำไมหรือคะรุ่นพี่” เจนนี่ถามกลับ  “วันนี้เธอมองหน้าฉันบ่อยผิดปกติ” เขาพูดยิ้มๆ  ใช่สิ เธอต้องการสังเกตคู่หมั้นของยายแบ๊วให้ละเอียดขึ้น  ยายแบ๊วชาตินี้นับว่าพัฒนา ชาติก่อนไม่เคยมีแฟนทั้งที่หน้าตาก็สะสวย อย่างว่าเก็บเนื้อเก็บตัว   ชาตินี้ก้าวหน้าเหมือนติดจรวด แก่แดดใช้ได้ มีคู่หมั้นตั้งแต่อายุ 8 ขวบ อีกไม่กี่ปีอาจจะต้องแต่งงาน แต่ต้องให้เธอเช็คก่อนว่า นายนี่ดีพอรึเปล่า  บททดสอบ นายนี่ขี้หม้อรึเปล่า   “รุ่นพี่คะ” เจนนี่ทอดเสียงให้อ่อนหวาน ตาเธอหวานอยู่แล้ว แค่กระพือขนตาเล็กน้อยก็ใช้ได้ละ “รุ่นพี่เลิกเรียนแล้วไปไหนไหมคะ”  “ไม่มีธุระอะไร เจนนี่มีอะไรรึเปล่า” ซีริลยิ้มอ่อนโยนมาให้ รอยยิ้มเขาดาเมจแรงใช้ได้ นี่ยายแบ๊วจะรับมือไหวไหมเนี่ย  “รุ่นพี่คะ เจนนี่มีอะไรบางอย่างไม่เข้าใจ อยากมีคนอธิบาย รุ่นพี่พอมีเวลาสอนเจนนี่ได้บ้างไหมคะ”  “อืม ก็พอได้” รอยยิ้มของซีริลหล่อเหลามาก ดวงตาดูมีประกายบางอย่าง  “เอาที่ไหนดีคะ ห้องของรุ่นพี่เป็นยังไงคะ” ลองรุกดู ดูซินายนี่ว่ายังไง  ซีริลขมวดคิ้วเล็กน้อยเท่านั้นก่อนคลายออกอย่างรวดเร็ว เธอยังทันที่จะสังเกตเห็น  “เจนนี่ เราไปที่ห้องสมุดก็ได้” ซีริลตอบกลับมา น้ำเสียงเขายังนุ่ม ไม่มีกระแสของความไม่พอใจใดๆ “ถ้าเธอมีตรงไหนไม่เข้าใจ ฉันยินดีช่วย”  ร้ายกาจใช่ย่อย ผู้ชายคนนี้ ไม่ปฏิเสธ แต่ก็ระวังตัวดี ไม่ปล่อยให้เธอรุกมากเกินไป เหมือนยังไม่ไว้ใจเธอ  &nbsp;  การมารยาให้ซีริลสอนการบ้านเป็นเรื่องไม่ยาก การแกล้งโง่นิดๆหน่อยๆ ไม่ได้ใช้ความสามารถในการแสดงซักเท่าไหร่หรอก  ซีริลจัดว่ามีความสามารถสูง เขาสามารถอธิบายอะไรๆยากๆให้เข้าใจง่ายๆได้ เอาว่าฉลาด ความคิดเป็นระบบดี เรื่องความเก่งถือว่าผ่าน  ส่วนเรื่องอื่นต้องดูไปยาวๆ  &nbsp;  เหตุการณ์อย่างนี้เป็นไปอีก 2-3 รอบ เขายังไม่ยอมให้เธอใกล้ชิดเกินงาม แต่ก็มีไมตรีให้เธอไม่น้อย ดูระมัดระวังตัวดี ความสัมพันธ์พอดีๆ ไม่มากเกิน ไม่น้อยเกิน มันเหมาะเจาะเกินไป  มาแนวนี้ มีได้ 2 แบบ คือ เรียบร้อยมาก กับเจ้าชู้เงียบอย่างแนบเนียน ไม่เสี่ยงกับเหยื่อที่ดูอันตราย เชอะ จากประสบการณ์ที่ไม่มากนัก(??)ของเธอ ขอสรุปว่าเป็นอย่างหลัง ถ้าเรียบร้อยมากจะเคยให้ของขวัญเธอตั้งหลายครั้งได้ไง เหมือนนายนั่นจะรู้ตัวว่าเธอมาแบบไม่บริสุทธิ์ใจ  ไม่กระจอกเหมือนท่านชายแวนนั่น  งานนี้ยายแบ๊ว ซวยแล้ว คู่หมั้นของหล่อน เจ้าชู้เงียบแถมดูความคิดลึกซึ้ง ไม่ธรรมดา  &nbsp;  หลังเลิกเรียนเวทย์แสงสายฟ้าวันหนึ่ง เธอชวนซีริลไปรับประทานอาหารเย็น  เขารับปากยิ้มๆ  เธอพาเขาไปที่โรงอาหาร ใช่แล้ว เธอนัดยายแบ๊วไว้   เรนิสดูงงเพอสมควรเมื่อเห็นเธอเดินมากับนายเจ้าชายนั่น แต่ก็ไม่ได้แสดงความไม่พอใจอะไร  เธอทดลองเกาะแขนเจ้าชาย ดูซิว่ายายแบ๊วว่าไง   ยายนั่นมองที่เธอแบบงงๆ ไม่มีแววตาไม่พอใจ หรือหึงหวง  ส่วนเจ้าชายมองหน้าเธอครู่หนึ่งก่อนจะขอตัวไปหยิบอาหารมาให้  ใช้ได้ ร้ายกาจไม่เลว ไม่แกะมือเธอออกแบบไม่รักษามารยาท แต่ก็ไม่ยอมให้เธอเกาะแกะต่อหน้าคู่หมั้น   เรนิสกระซิบถามเธอเบาๆ “นี่ เธอชอบเขาเหรอ”  “แล้วถ้าฉันชอบเขาล่ะ”  “อย่างเธอคงไม่ลงแบดเอนด์อยู่แล้ว บอกเขาละกันว่าถอนหมั้นฉันเฉยๆก็พอ อย่าวางแผนลอบสังหาร”  สรุปว่ายายแบ๊วยังไม่ได้ชอบอะไรคู่หมั้นมากมายนัก  &nbsp;“แล้วมิคาเอลล่ะ ฉันนึกว่าเธอชอบมิคาเอลซะอีก”  “ฉันชอบคบเผื่อเลือก” เธอตอบไปอย่างไม่แยแส  เรนิส “...”  “ฉันพูดเล่น”   หลังอาหารเย็น เจนนี่ใช้วิธีออดอ้อนให้ซีริลช่วยถือหนังสือเดินไปส่งเธอ  เรนิสแค่พยักหน้าบอกให้ซีริลไปกับเจนนี่  &nbsp;  ระหว่างทางเดิน เธอลองพยายามชวนเขาคุยบ้าง  ก่อนถึงหน้าหอพัก เขาหันมาถามเธอ  “เจนนี่ เรนิสขอให้เธอทำแบบนี้หรือ”  “แบบไหนคะ” เจนนี่เอียงคอทำท่าไร้เดียงสา  “ให้เธอมาตีสนิทกับฉัน” เขาพูดยิ้มๆ “อยากลองใจหรือว่ายังไง”  “เอ๋ ทำไมรุ่นพี่คิดแบบนั้นล่ะคะ เจนนี่เห็นว่ารุ่นพี่น่ารัก เลยอยากสนิทด้วย ไม่เกี่ยวอะไรกับเรนิสเลย”  “เจนนี่” เสียงของซีริลนุ่มนวลกว่าปกติ “เรารู้จักกันมานานแล้วนะ เธอไม่เห็นเคยอยากจะตีสนิทกับฉันเลย พึ่งมามีช่วงหลังนี่แหละ ช่วงที่เธอสนิทกับเรนิสมากๆ”  โห อย่าบอกนะว่ารู้ทัน ร้ายกาจเกินไปแล้ว  “รุ่นพี่คิดมากเกินไปแล้วล่ะค่ะ” เจนนี่ยังทำหน้าไร้เดียงสาต่อไป มีหลักฐานอะไรว่าเธอแกล้งทำ เธอจะแถ ใครจะทำไม  “งั้นหรือ” เขายังส่งยิ้มมาให้เธอ “ถ้าเธอจะยืนยันอย่างนั้นก็แล้วแต่เธอ งั้นก็ฝากบอกเรนิสละกัน ว่าไม่ต้องส่งใครมาลองใจฉันหรอกนะ”  “เอาเป็นว่า ฉันรู้สึกดีกับเรื่องนี้นะ” ซีริลหัวเราะเบาๆ ก่อนส่งของให้เธอหน้าหอพักแล้วเดินจากไป  เธอเบิกตามองเขา ตายละ อีตาเจ้าชายน่าจะเข้าใจยายแบ๊วผิดซะแล้วสิ  เข้าข้างตัวเองมากไปไหม  ไม่ผ่านๆ ร้ายกาจเกินไป ยายแบ๊วจะตามไม่ทัน เหมือนจะเจ้าชู้เงียบ ถ้ามีกิ๊ก ด้วยระดับสติปัญญาของยายแบ๊วต้องไม่ทันเกมแน่ๆ แล้วก็น่าจะหลงตัวเองด้วย คิดดูสิ คิดไปได้ยังไงว่ายายแบ๊วส่งเธอมา เป็นคู่หมั้นกันตั้งนานไม่รู้หรือไงว่าระดับสมองของยายนั่นคิดเรื่องแบบนี้ไม่ได้หรอก...  &nbsp;  เธอไม่ชอบซีริลเลย พึ่งนึกออกว่าทำไม นายนั่นมีนิสัยหลายอย่างเหมือนแฟนเก่าเศรษฐีรูปหล่อแต่เป็นมาเฟียค้ายาของเธอในชาติที่แล้ว  หน้าฉาก หล่อ รวย เก่ง หลังฉากค้ายา บงการฆ่าคนได้ น่ากลัว  เท่าที่รื้อฟื้นความจำมาได้ กว่าจะหาวิธีเลิกกับนายนั่นได้ คิดแผนร้อยแปด กว่าจะสลัดหลุดเกือบแย่   มิน่าล่ะ เธอถึงไม่ค่อยถูกชะตากับเจ้าชายซีริล  &nbsp;  เจนนี่ทำการขีดชื่อซีริลออกจากรายชื่อว่าที่น้องเขยอย่างเงียบๆ   ไม่ผ่าน...อันตรายเกินไป  &nbsp;  &nbsp;  &nbsp;  อีกไม่กี่วันถัดมา เจนนี่ก็มีบททดสอบใหม่ เรนิสเรียนเวทย์ธาตุไฟเสร็จ เดินมากับเจ้าชายซิลบาสเตียน น้องชายของคู่หมั้น ทั้งคู่ดูสนิทกันไม่น้อย   บางทีเธอก็สังเกตเหมือนกันว่าคู่นี้ดูใกล้ชิดกันมากกว่าเพื่อน  ปกตินายนั่นดูเฉยเมยไม่สนสิ่งแวดล้อม แต่พอกับยายแบ๊วดูสนใจเป็นพิเศษ  ยายแบ๊วนี่ใช่ได้เลย มีคู่หมั้นแล้วยังคบเผื่อเลือกได้อีก ก็ดี เธอจะได้สบายใจหน่อย เลิกกับคู่หมั้นยังมีตัวสำรอง  พวกเธอตกลงไปรับประทานอาหารกลางวันด้วยกัน เจนนี่ตั้งใจว่าจะลองจับตาดูเจ้าชายหน้าสวยนี่ไว้บ้าง  การรับประทานอาหารดูเงียบสงบ แทบไม่มีใครคุยกัน เรนิสลุกออกไปหยิบน้ำผลไม้มาเพิ่ม ก่อนลุกไปยังหันมาถาม  “เจนนี่กับซิลบาสเตียนเอาน้ำผลไม้ไหม”  เธอส่ายศีรษะเบาๆ ส่วนเจ้าชายหน้าสวยนั่นก็ปฏิเสธเช่นกัน  ใช้ไม่ได้ ผู้หญิงลุกไปเอาน้ำผลไม้ ทำไมไม่ลุกไปเอาให้แทนล่ะ  “ซิลบาสเตียน ทำไมไม่ไปหยิบของให้เรนิสล่ะ” เธอเอียงคอถาม  “ไม่รู้ว่าจะเอาอะไรนี่ น้ำผลไม้มีตั้งหลายอย่าง ให้ยายนั่นไปเลือกเองดีแล้ว แล้วมันก็ไม่ได้หนักอะไรแค่ถือแก้วน้ำแค่แก้วเดียว”  เหอ...แบบนี้ก็มีด้วย  “ซิลบาสเตียน คิดว่าเรนิสเป็นยังไงบ้าง”  เจ้าชายหน้าสวยนั่นขมวดคิ้ว ถามอย่างเย็นชา “เป็นยังไงบ้าง? หมายถึงยังไง”  “ฉันหมายถึงว่าเค้าดูเป็นยังไง เช่น สวยไหม แล้วก็”  “ไม่สวย” ซิลบาสเตียนตอบหลับมาแบบไม่ต้องคิด  จบกัน นี่คือคำพูดถึงผู้หญิงหรือนี่ “ไม่สวย” ดูท่าคบต่อไปไม่มีอนาคต เริ่มต้นมาก็มองว่ายายแบ๊วไม่สวย ขนาดยังอายุน้อยๆขนาดนี้ ระยะยาวตอนแก่ขึ้นมาจะมองยายแบ๊วขี้เหร่ขนาดไหน   ยายนั่นไม่สวยแล้วแบบไหนเรียกว่าสวยไม่ทราบยะ?  &nbsp;  ใช่แน่เลย เป็นเกย์ อย่างที่เธอสงสัยจริงๆด้วย มองผู้หญิงคนไหนก็ไม่สวย ความจริงแล้วชอบผู้ชาย สเป็คเจ้าชายซิลบาสเตียนน่าจะชอบแบบมิคาเอลจริงๆ   &nbsp;  เจนนี่ทำการขีดรายชื่อซิลบาสเตียนออกจากรายชื่อว่าที่น้องเขยอีกเช่นกัน  ไม่ผ่าน...เป็นเกย์  &nbsp;  ใช้ไม่ได้ ใช้ไม่ได้ทั้งพี่ทั้งน้อง เจ้าชายอะไร 2 คนนั่นไม่ได้เรื่องเลย  &nbsp;  เจนนี่ทอดถอนใจ ยายแบ๊วชักจะไม่ค่อยดีซะแล้ว ผู้ชายรอบตัวใช้ไม่ได้ซักคน  คนพี่นิสัยลึกล้ำเกิน ซับซ้อนเข้าใจยาก แถมเจ้าชู้เงียบ หลงตัวเอง  คนน้องเป็นเกย์  ไม่ดีทั้งนั้น  เธอคิดว่าน่าจะหาคนอื่นมา ใช่ เอาคนอื่นมาเสียบแทนดีกว่า เอาที่โปรไฟล์หรูไม่แพ้ 2 คนนั่น หน้าตาดีไม่แพ้ 2 คนนั่น แล้วก็นิสัยเอาให้ดีกว่า  จะมีผู้ชายคุณสมบัติแบบนี้ไหมเนี่ย  ...ใช่แล้ว มีอยู่อีกคนนึง   &nbsp;  “อองตัวร์” ไง  &nbsp;  เทียบแล้วไม่ได้ด้อยกว่าเลย แถมยังจริงใจกว่า ความคิดไม่ประหลาด เอาว่าประหลาดนิดหน่อยอยู่ในขอบเขตที่รับได้ แล้วก็ไม่ซับซ้อนด้วย  อองตัวร์ใจดีแล้วก็มีเหตุผลมาก ขนาดคราวก่อนเธอถล่มนายเอสอะไรนั่นจนเละไหม้เป็นตอตะโก อองตัวร์มาเยี่ยมน้องสาวที่ต้องพักฟื้นถูกห่อด้วยผ้าชุบสมุนไพรเป็นมัมมี่ ไม่ตำหนิเธอที่จัดการนายเอสนั่นซักนิดเดียว  “ฉันรู้ว่าเธอตั้งใจลงมือ เจนนี่ แต่ไม่เป็นไรหรอก ฉันรู้ว่าเธอไม่เคยทำใครโดยไม่มีเหตุผล ฉันเข้าใจดีว่าแอริลเป็นยังไง”  “ขอโทษค่ะ” ตอนนั้นเธอขอโทษเขาไป ไม่ใช่ว่าสำนึกผิดอะไรหรอกนะ เห็นแก่มิตรภาพดีๆที่คบกันมาหลายปี แล้วก็ไม่อยากให้เขากลับมาเล่นงานเธอแก้แค้นแทนน้องสาว  เขายังหัวเราะต่ออีก “บาดเจ็บคราวนี้ก็ดีแล้ว จะได้รู้สำนึกแล้วก็ลดนิสัยอันธพาลซะบ้าง นอกจากพี่หญิงแล้วคงจะมีเธอนี่แหละที่กล้าลงมือกับแอริล”  “โรงเรียนเธอคงจะสงบสุขอีกสักพัก จนกว่าแอริลจะหายนั่นแหละ”  &nbsp;  นิสัยอองตัวร์ดีมาก ผิดกับน้องสาวนายเอสสารเลวนั่น  &nbsp;  แค่เธอเปิดโอกาสให้เรนิสกับอองตัวร์ได้ใกล้ชิดกัน หาทางเขี่ย 2 พี่น้องไม่ได้เรื่อง คุณสมบัติไม่เข้าเกณฑ์ ออกไปให้ไกลๆยายแบ๊ว  แผนการนี้ดีจริงๆ...  &nbsp;  Writer’s note:   ไม่อยากจะว่ายังไงเลย เกมมันจะไม่พังได้ไงในเมื่อในเกมเต็มไปด้วยเรื่องเข้าใจผิดกันระหว่างตัวละครตลอดเวลา   เอาล่ะสิ...นางเอกจะลงมาเล่นเอง  งานนี้นางจะวางแผนเขี่ยทั้งซีริลและซิลบาสเตียนออกไปแล้วดันเรือม้ามืดที่ไม่มีบทของตัวเองอย่างอองตัวร์ให้เข้าวินแทน  เรามารอดูกันว่าแผนการของนางเอก จะร้ายหรือเริ่ดหรือว่าจะรั่วแล้วก็ร่วงเหมือนแผนของนางร้ายน้องสาวนางรึเปล่า  &nbsp;  มีคนสงสัยว่าซิลบาสเตียนชอบเรนิสตอนไหน  อืม..ที่ผ่านมาท่านก็ไม่เคยพูดว่าชอบหรือไม่ชอบ แต่การแสดงออกมีมาเรื่อยๆ ว่าท่านคิดยังไง เพียงแต่ท่านไม่พูดตรงๆแค่นั้นเอง ที่ชัดๆน่าจะตอนจูบแมว นิสัยอย่างท่านไม่ได้รักสัตว์ อยู่ดีๆจะจูบแมวทำไม (ขนาดนี้ไม่ชัดอีกเหรอ)  อย่างว่าขนาดคนอ่านยังไม่เข้าใจ เอิ่ม ยายแมวไม่เข้าใจก็ไม่แปลก เนอะๆ  (ไรท์ร้องไห้ดีกว่า กระซิกๆ)  &nbsp;  เพื่อความยุติธรรม ถึงไม่มีคนถามแต่ไรท์อยากบอก   อ้อ ไม่ต้องโจมตีไรท์ด้วยนะว่าไม่อยากรู้จะบอกทำไม   สมาชิกเรือซีริลเค้าอาจจะอยากรู้  ซีริลชอบเรนิสตอนไหน  น่าจะเป็นความประทับใจวัยเด็ก แต่ตอนนี้ชอบรึเปล่า ท่านก็ไม่พูดตรงๆอีกเหมือนกัน ต้องเดาเอาเอง  &nbsp;  ส่วนเรนิส นางก็ไม่พูดตรงๆเหมือนกัน   ที่แน่ๆสิ่งที่นางชอบที่สุดตอนนี้คือเงินและนางพูดชัดเจนว่านางชอบเงิน  &nbsp;  นิยายเรื่องนี้ทำใจหน่อย ตัวละครไม่ชอบพูดตรงๆ ใช้แค่การแสดงออกแบบกำกวมให้ตีความกันเอง   เป็นความชอบส่วนตัวของผู้เขียน ชอบให้คนมโน เออ ระบาดๆไปเหอะโรคมโนเนี่ย  ผู้อ่านโปรดระวังมุมมองของตัวละครด้วยกันเอง อาจมีภาวะมโนและวางยาผู้อ่าน..   

 </div> 
