 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ปีนี้ชั้นปีที่ 3 จับฉลากได้งานแสดงละคร  น่าเสียดาย ชั้นปีเธอไม่เคยจับฉลากได้งานเปิดร้านขายของเลย เธอชอบการจัดพื้นที่ขายของ ทำตลาดขายของมากกว่างานแสดง  แต่ช่างเถอะ เปิดไปเงินก็ต้องบริจาค ไม่เปิดดีกว่าจะได้ไม่ต้องเสียดายเงิน  &nbsp;  เนื่องจากยายแสบเป็นประธานชั้นปี ยายนี่เลยเป็นแม่งาน เรนิสมีลางสังหรณ์ไม่ดีเลย ไม่รู้ว่าเจนนี่จะจัดแสดงอะไร  ลางสังหรณ์เธอนับว่าแม่นจนน่าจะไปแทงพนันอีกครั้ง มันแม่นจนไม่รู้จะว่ายังไงละ  ละครเรื่องนี้ชื่อ “รักสามเส้า”  ฟังดูก็ไม่เข้าท่าแต่แรก ส่วนเนื้อเรื่องยิ่งไม่เข้าท่าใหญ่ เธอไม่ชอบมันเอาเสียเลย  เนื้อเรื่องประมาณว่า มีท่านหญิงสูงศักดิ์สักคนหนึ่ง นึกอุตริอะไรไม่รู้ปลอมตัวเป็นเด็กสาวสามัญชน ระหว่างเดินทางไปท่องเที่ยว ไปเจอเจ้าชายต่างอาณาจักรกำลังถูกไล่ล่าจากมือสังหารฝูงหนึ่ง เธอจึงได้ยื่นมือเข้าช่วยไว้  อืม เนื้อเรื่องตอนต้นๆนี่ดูคุ้นๆยังไงไม่รู้ บอกไม่ถูก เหมือนเรื่องของเธอกับนายกระจอกอองตัวร์บ้าง เพียงแต่ตอนนั้นไม่มีมือสังหาร มีแต่ผึ้งฝูงนึง ถ้าเปลี่ยนจากมือสังหารเป็นผึ้งล่ะก็ โป๊ะเช๊ะเลย  หลังจากนั้นก็เป็นเหตุการณ์รักสามเส้าอิรุงตุงนังไปหมด ระหว่างท่านหญิงแอ๊บแบ๊วคนนั้น เจ้าชายหน้ามืดที่ตามหารักแท้ แล้วก็คู่หมั้นของท่านหญิงแอ๊บแบ๊ว  เรื่องวุ่นวายแบบนี้มีแต่เจนนี่ที่คิดออกมาได้ ไม่รู้ไปเอาไอเดียมาจากไหน  พล็อตละครบ้าบอ ฟังดูไม่เข้าท่าอย่างมาก เจ้าชายหน้ามืดในรักกับท่านหญิงแอ๊บแบ๊วนั่น แต่เอาเถอะ ถ้ายายแสบอยากจะเอาเรื่องนี้ก็ตามนั้น  น่าแปลก เหมือนมีเธอคนเดียวที่คิดว่าละครเรื่องนี้ไม่เข้าท่า คนอื่นกลับชื่นชอบพล็อตละครพิสดารของเจนนี่กันมาก ทุกคนต่างบอกว่าเรื่องนี้น่าสนใจและไม่ดาดดื่น แม้แต่นายปีศาจยังเห็นด้วยเลย  “ฉันว่ามันเข้าท่ากว่าเรื่องผู้กล้ากับสาวงาม” นายปีศาจพูดด้วยน้ำเสียงเย็นชาตามปกติ “ถึงแม้ว่าเรื่องนี้ก็ไม่ได้ดูเข้าท่าอะไรแต่ก็ดีว่าละครผู้กล้ากับสาวงามแน่ๆ”  รู้อยู่น่าว่านายไม่ชอบผู้กล้า แล้วก็ด้วยมาตรฐานของนาย อาณาจักรนี้ไม่มีสาวงาม...  มติเป็นเอกฉันท์ ทุกคนเลือกเรื่อง “รักสามเส้า” นี่เป็นการแสดงประจำปี  &nbsp;  วีราเนสเสนอตัวเองเป็นนางเอกละครอีกแล้ว ที่จริงก็เข้าท่า เจ้าหล่อนเป็นท่านหญิงคู่หมั้นเจ้าชายอยู่แล้ว ก็ให้นายปีศาจแสดงเป็นเจ้าชายคู่หมั้นตัวโกงอะไรนี่ด้วยเลย ไหนๆเป็นปีศาจอยู่ละ เหมาะสมดีงาม  แต่ที่แย่มากคือเจนนี่ไม่เอาด้วย “วีราเนส เธอแสดงเป็นนางเอกมาแล้ว แถมปีที่แล้วยังเป็นดาวเด่นในงานแสดงดนตรี ทำไมไม่เปิดโอกาสให้คนอื่นบ้าง”  ดาวเด่นอะไร จำได้ว่าเป็นอุกกาบาตโดนไฟไหม้ก่อนตกลงสู่พื้นโลก เกรียมไม่มีดี  “ใคร เธอจะเป็นนางเอกเองหรือไง ยายสามัญ...”เหมือนวีราเนสนึกอะไรออก คงกลัวโดนหักคะแนน คำพูดถึงได้หายไปราวกับโดนเครื่องดูดเสียง   อ้อ ถ้าโดนอีกรอบจะถูกหัก 15 คะแนน แล้วถูกหักก่อนหน้าอีก 10คะแนน จะกลายเป็นโดนหัก 25คะแนนในเทอมเดียวกัน งานนี้สอบตกแน่ๆ ไม่รอด ต่อให้ลงประลองชนะเลิศก็ยังไม่รอด แถมไม่มีงานประลองให้ลง  “หมายถึง..เธอจะเป็นนางเอกเองหรือไง เจนนี่” เจ้าหล่อนแก้ลำได้ไว กลัวลูกแก้วอัดเสียงล่ะสิ นับว่ามีความฉลาดอยู่บ้าง  “ไม่หรอก ฉันเสนอ เรนิส” เจนนี่พูดเรียบๆ  ซวยแล้ว เดี๋ยวนะ เธอไปทำอะไรให้ยายตัวแสบโกรธรึเปล่าช่วงนี้ ทำไมยายนั่นหันมาเล่นงานเธอได้  ที่แย่ยิ่งกว่าคือทุกคนเห็นด้วยกับการให้เธอเป็นนางเอก   โดยแอริลให้เหตุผลว่าหน้าอกเธอใหญ่กว่าวีราเนส...ไม่เข้าท่าเลย  สำหรับพระเอกละคร ไม่เข้าใจทำไมต้องเป็นนายงูพิษอเล็กซิสที่ด้วย แค่ให้นายนี่จับมือ เธอก็ทำใจได้ยากแล้ว   แต่ก็ยังดีกว่าแอริล แอริลเสนอตัวเองเป็นพระเอก โชคดีที่ทั้งชั้นไม่มีใครเอากับแอริลด้วย  นายปีศาจดูลอยตัวอยู่เหนือปัญหา ไม่สนใจอะไรทั้งนั้น  ส่วนคู่หมั้นนางเอกในละครงั้นหรือ ก็ได้เธโอที่เคยแสดงเป็นราชาปีศาจ  ชักไม่ค่อยจะดีละ เธอจำได้ ละครเวทีตอนปี 1 นั่นเละซะไม่มีดี ละครอันลือลั่นจนป่านนี้คนยังพูดถึงอยู่เลย พระเอกกับผู้ร้ายก็ 2 คนนี้ไม่ใช่หรือไง  “จูน ฉันไม่อยากแสดง” เรนิสกระซิบ  “ไม่ได้ เพื่อนๆเลือกเธอแล้ว”  “เอาเรื่องอื่นได้ไหม เรื่องนี้ดูไม่เข้าท่าเท่าไหร่” เรนิสลองต่อรอง  “ได้ ถ้าเธอยอมแสดงเป็นเจ้าหญิงนิทรา สบายดีนะ แค่นอนเฉยๆ” เจนนี่หรี่ตามองก่อนจะพูดแบบไม่แยแส  เดี๋ยวนะ ยายนั่นเป็นนางเอกเกม ควรแสดงเป็นนางเอกละครไม่ใช่หรือไง   ทำไมมาตกที่เธอได้ล่ะ  แต่ถ้าต้องเลือกระหว่างเป็นท่านหญิงแอ๊บแบ๊วกับเจ้าหญิงนิทรา   เรนิสปรายตามองหน้าหล่อเหลาของอเล็กซิส ผมสีน้ำตาลของเขารับกับใบหน้าหล่อมีเสน่ห์อย่างร้ายกาจ...  &nbsp;  &nbsp;  &nbsp;  &nbsp;  &nbsp;  ยี้ นายงูเห่า...ถ้าต้องเลือก ขออย่างแรกละกัน เป็นท่านหญิงแอ๊บแบ๊วก็ได้  &nbsp;  &nbsp;  &nbsp;  &nbsp;  เทอมนี้โรงเรียนงดงานประลองสำหรับปี 3-4 เนื่องจากปี 4 ออกภาคสนามในช่วงนั้น ได้ยินว่าซีริลทำภารกิจได้ดี เสร็จก่อนกำหนดเยอะ  ส่วนงานประลองของปี 1-2 ยังจัดเหมือนเดิม เธอไม่ได้ไปดูหรอกนะ ต้องซ้อมละคร  &nbsp;  &nbsp;  งานแสดงละครประจำปีปีนี้ เรนิสไม่ได้เป็นผู้ชมแต่เป็นนางเอกละครเวที  ไม่เข้าใจ อุตส่าห์เกิดมาเป็นนางร้ายคู่หมั้นเจ้าชาย ตามเกมแล้วต้องอดแสดงทุกงาน เปิดทางให้นางเอกได้เฉิดฉาย แต่ที่เธอกลับถูกนางเอกตัวแสบบังคับให้แสดงละครเวที  ฉากเปิดตัว เป็นฉากท่านหญิงแอ๊บแบ๊วนึกอุตริอยากปลอมตัวเป็นสามัญชนไปเดินเล่นอยู่แถวชายแดน ท่านหญิงอะไรนี่ก็แอ๊บแบ๊วอย่างที่สุด   เธอสาบานได้ว่าเธอไม่มีพฤติกรรมบ้องแบ๊วแบบนั้นแน่นอน ท่านหญิงอะไรนี่ไม่ใช่เธอแน่ๆ ไม่มีอะไรเหมือนเธอสักนิด ใครจะแอ๊บแบ๊วได้ขนาดนั้น  ต่อมาเจ้าชายต่างอาณาจักรกำลังถูกไล่ล่าจากมือสังหารฝูงหนึ่ง เรื่องนี้ใช้ตัวประกอบชายเป็นมือสังหารเยอะมาก แต่ไม่เข้าใจ เจ้าชายถูกมือสังหารรุม พอท่านหญิงแอ๊บแบ๊วกระโดดเข้าไปในฉากบอกว่า “หยุดนะ” มือสังหารก็แตกกระเจิงหนีไป  ไม่รู้เจ้าชายหรือมือสังหาร ใครกระจอกกว่าใคร  ยังไม่ต้องทำอะไรเลย ไม่สมจริงที่สุด เฮ้อ เอาอะไรกับละคร  &nbsp;  หลังจากนั้น เจ้าชายต่างอาณาจักรนั่นได้ตกหลุมรักหญิงสาวที่ว่าโดยคิดว่าเป็นเด็กสาวสามัญชนธรรมดาคนหนึ่ง   ฉากนี้ไม่มีอะไรมาก เรนิสก็แค่พยุงนายงูพิษอเล็กซิสไปนอนที่เตียง ว่าแต่อยู่ใกล้กันขนาดนี้นายนี่จะฉกเธอรึเปล่า  คราวนี้นายงูพิษนั่นต้องกุมมือเธอไว้ เขาดูเกร็งเล็กน้อย เออ จับๆไปเหอะไม่เป็นไร ตราบใดที่นายนั่นไม่ฉกเธอ เธอไม่ถือ แค่รังเกียจนิดหน่อย  “ขอบคุณที่ช่วยฉันไว้ เธอเป็นใครงั้นหรือ เอาไว้ถ้ามีโอกาสฉันจะตอบเทนเธอ”  ตามบทคือบอกชื่อมั่วๆไป ชื่อปลอม  หลังจากส่งเจ้าชายที่ว่าถึงมือผู้เยียวยาแล้วเด็กสาวคนนั้นก็หายสาบสูญไป  อืม เนื้อเรื่องตอนนี้ แปร่งๆยังไงชอบกลไม่รู้ บอกไม่ถูก จะว่าคุ้นก็คุ้นๆอยู่เหมือนกัน ช่วงแรกๆบางส่วนคล้ายเรื่องของเธอกับอองตัวร์   ต่อมา เจ้าชายต่างอาณาจักรนั่นก็ตามหาเด็กสาวที่เป็นรักแท้อยู่นาน ก็ไม่พบ   สุดท้ายแล้วก็มาพบว่าเด็กสาวที่ว่าเป็นท่านหญิงสูงศักดิ์ของอาณาจักรศัตรูที่มีคู่หมั้นเป็นเจ้าชายเจ้าเล่ห์นิสัยไม่ดีคนหนึ่ง...  ต้องเป็นฉากที่อเล็กซิสพระเอกละครเจอกับนางเอกอย่างเธอในงานเต้นรำ แล้วเขาก็พบว่าเธอเป็นคู่หมั้นเจ้าชายตัวโกงอย่างเธโอ  แล้วที่สุดก็กลายมาเป็น “รักสามเส้า” นั่นเอง  ที่เหลือก็เป็นการต่อสู้แย่งชิงผู้หญิงระหว่างเจ้าชายหน้ามืดในรัก กับเจ้าชายคู่หมั้นที่เป็นตัวโกง ส่วนฝ่ายท่านหญิงอะไรนั่นต้นเหตุของเรื่องวุ่นวายอย่างเธอไม่ต้องทำอะไรนอกจากนั่งสวยแอ๊บแบ๊วในชุดกระโปรงฟูฟ่องหรูหรา  บทนี้แสดงง่ายมาก แค่นั่งแล้วก็ยืน มองผู้ชาย 2 คนสู้กันแย่งนางเอกจนจบเรื่อง สบาย บทพูดยังแทบไม่มี ถ้านับแล้วเหนื่อยกว่าแสดงเป็นเจ้าหญิงนิทราที่นอนอย่างเดียวอยู่นิดหน่อยแค่นั้นแหละ  เจ้าหญิงนิทรานอนนานขนาดนั้น เวลาเจ้าชายจูบจะมีกลิ่นปากรึเปล่า นางไม่ได้แปรงฟันมาตั้งเป็นร้อยปี แค่คิดก็ยี้แล้ว ไม่รู้เจ้าชายจูบลงได้ยังไง  &nbsp;  สุดท้ายเจ้าชายหน้ามืดนั่นก็กำจัดคู่หมั้นที่เป็นตัวโกงได้ ตัวโกงโดนดาบเสียบนอนตายอยู่ที่พื้น   นี่ถ้าเจนนี่มีความแค้นเป็นการส่วนตัวกับซีริล เธอจะเดาได้เลยว่าละครฉากนี้เป็นเรื่องของเธอแล้วยายตัวแสบจัดมาเพราะอยากเห็นฉากคู่หมั้นเธอนอนตายอยู่บนพื้น  แต่ในเมื่อเจนนี่กับซีริลก็ดูมีความสัมพันธ์ที่ค่อนข้างดีต่อกัน ไม่เห็นเคยทะเลาะอะไรกันเลย ยายแสบคงไม่ได้คิดอะไรแบบนั้น  ตอนจบพระเอกละครก็ครองรักกับนางเอกท่านหญิงแอ๊บแบ๊วนั่นไปอย่างมีความสุข  ฉากจบเธอต้องกุมมือกับอเล็กซิส แล้วก็มีคนปล่อยลูกแก้วเวทย์คอลเล็คชั่นดอกกุหลาบขาวที่เจนนี่รีดไถมาจากเธอ กลีบกุหลาบหอมอบอวลปลิวว่อนไปทั่วเวที ดูแล้วโรแมนติกมาก เขาต้องยื่นหน้ามาใกล้กับเธอให้เหมือนกำลังจะจูบกัน  โชคดีที่กลีบกุหลาบขาวเยอะพอที่จะไม่เห็นหน้านักแสดง อเล็กซิสกับเธอต้องแนบแก้มให้ชิดกันคล้ายกับจะจุมพิตกัน สีหน้าเขาอึดอัดอย่างบอกถูก สำหรับเธอก็ไม่ได้ดีกว่าเลย เธอเกลียดงูทุกชนิดโดยเฉพาะงูเห่า   นี่ยังดีที่ไม่ต้องแสดงเรื่องเจ้าหญิงนิทรา ถึงจะนอนอย่างเดียวแต่แค่เธอคิดว่าจะต้องเสียจูบแรกให้งูเห่าตัวนึง เธอทำใจไม่ได้  ช่วยไม่ได้ตั้งแต่มีเรื่องเธมม์คราวนั้น ทั้งเธอกับอเล็กซิสต่างเกลียดขี้หน้ากันไปแล้ว  เฮ้อ นับเป็นความทรมานของทั้งเขาและเธอ พอละครจบลงได้ ต่างฝ่ายต่างสลัดมือออกจากกันแล้วโค้งให้ผู้ชม  เสียงปรบมือดังก้องไปหมด ไม่น่าเชื่อว่าผู้ชมจะชอบละครพิสดารแบบนี้  &nbsp;  หลังจบการแสดงที่เธอกำลังนั่งรออยู่ในห้องแต่งตัว ก็ไม่รู้ว่ารออะไรล่ะนะ รู้แค่ว่ายายแสบสั่งให้รอ ก็ต้องรอ ตอนนี้มีเธอคนเดียวอยู่ในห้องแต่งตัวหลังเวทีหลังเวที บรรยากาศรอบข้างเปลี่ยนไป เทเลพอร์ทของนายปีศาจ?  นายนั่นโผล่เข้ามาจริงๆด้วย  “นายปีศาจ มีอะไรรึเปล่า”  “เปล่า” เขาดูอ้ำอึ้งกว่าปกติ สีหน้าดูขัดเขิน นายปีศาจเขินเป็นด้วย “แม่เคยบอกว่าถ้ามีนักแสดงที่ชื่นชอบ สามารถส่งดอกไม้ไปหลังเวทีได้ ฉันคิดว่าเธอคงไม่มีใครเอาดอกไม้มาให้หรอก”  ฟังดูแปลกๆ สรุปว่านายปีศาจเอาดอกไม้มาให้เธอเพราะคิดว่าเธอไม่น่าจะมีใครเอาดอกไม้มาให้   เธอควรดีใจที่นายปีศาจะเอาดอกไม้มาให้ไหม   โห นี่ระดับอดีตราชาปีศาจเลยนะนั้น ถึงจะเป็นปีศาจเกย์ก็เหอะ  หรือเธอควรจะโกรธที่นายปีศาจเหยียดหยามเธอขนาดนี้ดี  ก่อนที่เธอจะคิดอะไรเพิ่มเติม เขาวางช่อดอกไม้ลงมาที่โต๊ะเครื่องแป้งหน้าเธอ ที่จริงไม่ควรเรียกว่าช่อดอกไม้ มันคือดอกทานตะวันขนาดยักษ์ 1 ดอก ก่อนที่นายปีศาจจะหายไปอีก เฮ้อ...มาไวไปไว  นายปีศาจเอาดอกทานตะวันมาให้นางเอกละครเวทีโรงเรียน...รสนิยมนี่ยากจะบรรยาย  จะว่าไปคุ้นๆละ มีการ์ตูนพระเอกยักษ์เขียวเอาดอกทานตะวันมาจีบนางเอกเหมือนกัน ถ้านายปีศาจไม่เป็นเกย์ เธออาจจะคิดว่าเขาจีบเธอด้วยดอกทานตะวัน  ยักษ์เขียวกัยปีศาจ สปีชี่ส์น่าจะคล้ายๆกันรสนิยมไปด้วยกันได้  &nbsp;  เสียงเคาะประตูดังขึ้นมาหรือว่าจะเป็นยายตัวแสบมีอะไรมาเซอร์ไพรส์เธออีก  เรนิสเดินไปเปิดประตู  ภาพที่เห็นทำให้เธอต้องขมวดคิ้ว  อองตัวร์ กับช่อดอกกุหลาบสีขาวช่อใหญ่ เขาส่งยิ้มให้เธอ อองตัวร์จัดว่าเป็นผู้ชายหน้าตาดีมาก เวลายิ้มเหมือนจะมีลักยิ้มที่แก้ม 2 ข้าง ทำให้ดูมีเสน่ห์มากขึ้น  “ฉันมารับแอริล แต่ได้ยินว่าเธอแสดงละครเวทีเลยเข้ามาดู เธอแสดงได้ดีมากเลย” เขาส่งช่อดอกกุหลาบขาวมาให้เธอ   เอ๋...ยังไงล่ะเนี่ย  ก่อนที่เธอจะคิดอะไร ทันใดนั้นก็มีคนโผมากอดเธอ  แอริล..เอ้ย นายเอสในชุดกระโปรง..  นายนี่คราวที่แล้วโดนเจนนี่เล่นงานไปยังไม่เข็ดอีก  “เรนิสจ๋า ที่แล้วมาก็แล้วไปนะ ฉันคิดไปคิดมาแล้ว ยังไงเอสก็รักเรนิสที่สุด”  ความจำเด็กแว้นนี่สั้นอย่างกับปลาทอง  เรนิสใช้แรงทั้งหมดที่มีผลักนายนั่นออกไปก่อนใช้เท้าเตะเข้าไปซ้ำอีกทีให้แอริลลงไปกองกับพื้น โดยไม่สนใจอองตัวร์ที่ยืนอยู่ข้างๆ  ในเมื่อพี่ชายอบรมน้องสาวไม่ได้ งั้นเธอจะอบรมให้เอง  “แอริล รักษามารยาทด้วย” อองตัวร์หันไปดุน้องสาว ก่อนขอตัวลากนายแอริลอะไรนั่นออกไป  &nbsp;  เรนิสถอนหายใจก่อนปิดประตู ขณะที่เธอกำลังจะเอาช่อดอกไม้ไปวางที่โต๊ะ เสียงเคาะประตูก็ดังขึ้นอีกครั้ง หรือว่าอองตัวร์ลืมอะไรไว้ หรือจะมาเอาช่อดอกไม้คืน?  เรนิสเดินไปเปิดประตูอีกครั้งหนึ่ง  รุ่นน้องเด็กแว่นทีสะดุดขาตัวเองล้มในโรงอาหารแล้วโดนแก้วน้ำของแอริลตกใส่ เด็กที่เจอกันทีไรเจ็บตัวทุกที  “รุ่นพี่เรนิส” เด็กแว่นพูดขึ้นแบบเขินๆ ในมือมีดอกไม้ช่อนึง ดอกลิลลี่สีขาว เขายื่นดอกไม้ช่อนั้นมาให้เธอ  เด็กนี่รับจ๊อปเป็นเด็กส่งดอกไม้ให้ใครรึเปล่า หรือว่า  &nbsp;  &nbsp;  &nbsp;  อย่าบอกนะว่าเด็กทำงานพิเศษขายดอกไม้หลังเวที เธอไม่จ่ายเงินซื้อดอกไม้หรอกนะ ของแบบนี้ไม่รู้จะซื้อไปทำไม เสียดายเงิน  “ให้รุ่นพี่ครับ”   เหอออ... อย่าบอกนะว่าเด็กนี่ชอบเธอ   ก่อนที่เรนิสจะคิดอะไรต่อมีเงามายืนด้านหลังเด็กรุ่นน้องผู้โชคร้ายคนนั้น  &nbsp;  &nbsp;  &nbsp;  ซีริล ในมือของเขามีช่อดอกไม้ ช่อดอกกุหลาบสีแดง  นี่ พวกนี้จะให้เธอไปเปิดร้านขายดอกไม้กันหรือไง ขอเปลี่ยนดอกไม้เป็นเหรียญทองแทนได้ไหม จะถูกจริตกว่า  เด็กแว่นนั่นหน้าซีดลงเล็กน้อยก่อนขอปลีกตัวไปอย่างรวดเร็ว  ซีริลก้มลงมองช่อดอกกุหลาบขาวและช่อดอกลิลลี่สีขาวในมือเธอ ก่อนมองหน้าเธอ เขามีรอยยิ้มน้อยๆที่หน้า แต่สายตาเต็มไปด้วยคำถาม  ยังไงดีล่ะเนี่ย ทำไมให้ความรู้สึกเหมือนคู่หมั้นจับได้ว่ามีกิ๊ก ถึงจะเป็นคู่หมั้นในนามไม่ได้มีความสัมพันธ์อะไรแบบคู่รัก แต่ก็เป็นคู่หมั้นอยู่ดี เขาจะถือสาไหมเนี่ยถ้ารู้ว่ามีผู้ชายเอาดอกไม้มาให้เธอ   “ดอกลิลลี่นี่รุ่นน้องคนเมื่อกี้ให้มา เอ่อ เขามาขอบคุณที่” ที่อะไรดีล่ะ อ้อ นายปีศาจเคยบอกว่าเธอออมมือให้เด็กนี่ตอนงานประลอง “ที่เคยออมมือให้ตอนงานประลอง”  เหตุผลนี่ใช้ได้รึเปล่า  ซีริลพยักหน้า ไม่พูออะไรต่อ สายตาเขามองไปที่ช่อดอกกุหลาบสีขาว  แย่ละ ถ้ารู้ว่ามาจากเจ้าชายอองตัวร์ ผสมกับพล็อตละครเวทีไม่ได้เรื่องนั่น นิสัยคิดมากไม่รู้จบอย่างซีริลจะคิดว่าเธอเอาใจออกห่างไปเข้ากับอาณาจักรอีสเทร่ารึเปล่าเนี่ย   เรื่องนอกใจคู่หมั้นยังเรื่องเล็กกว่าเอาใจออกห่าง  แต่ถ้าเป็นไปได้ ไม่โดนทั้ง 2 ข้อหาจะดีกว่า  “เรนิส ดอกไม้อีกช่อก็สวยมากเลย ใครให้เธอมาหรือ” เสียงเขาทุ้มนุ่ม ไม่มีแม้แต่ร่องรอยของความโกรธ แต่เรนิสรู้สึกได้ถึงรังสีบางอย่างที่น่าจะอันตราย  งานเข้า งานเข้าอีกแล้ว มีคำพูดอะไรให้กดคลิ๊กๆได้บ้างเนี่ย โถ่...ทำไมมันไม่มีตัวเลือกเหมือนในเกม  “เมื่อกี้แอริลกับพี่ชายแวะมา เอ่อ ช่อนี้ เอ่อ แอริลให้มา”  เจ้าหญิงต่างอาณาจักรให้ดอกไม้ น่าจะดีกว่าเจ้าชายต่างอาณาจักรถูกไหม ถึงแม้เจ้าหญิงแว้นอะไรนั่นไม่ใช่เจ้าหญิงจริงๆก็เหอะ  “อ้อ เรนิสกับแอริล สนิทสนมกันดีเหมือนกันนะ”  “ไม่ได้สนิทกันเท่าไหร่ค่ะ แค่แอริลไม่ค่อยมีเพื่อน” เธออ้อมแอ้มตอบไป   สนิทกับเจ้าหญิงต่างอาณาจักรก็โดนเพ่งเล็งสิ แล้วนายเอสนั่นก็ไม่ได้น่าคบหาสมาคมด้วยสักนิดเดียว  ซีริลพยักหน้าก่อนเดินเข้ามาในห้อง เขามองไปที่โต๊ะเครื่องแป้ง มีดอกทานตะวันวางอยู่ 1 ดอก  เอายังไงดี บอกได้ไหมว่านายปีศาจให้มา...  แต่เขากลับคิดไปอีกแบบหนึ่ง “ดอกทานตะวันนี่เอามาเข้าฉากเหรอ”  เออ ก็จริง เจ้าดอกไม้ยักษ์นี่ดูไม่ได้เป็นช่อดอกไม้อะไรเลย จะว่าไปเหมือนดอกไม้ที่ใช้เข้าฉากจริงๆ  “ค่ะ พอดีว่าไม่ได้ใช้เลยวางไว้ตรงนั้น”  “เธอคิดว่าละครเรื่องนี้เป็นยังไงบ้าง”  คำถามนี่มีอะไรซ่อนอยู่ไหม  “ก็แค่ละคร เจนนี่อยากทำอะไรไม่จำเจ เจนนี่บอกว่าเบื่อเรื่องผู้กล้ากับสาวงามแล้ว”  “แล้วเธอชอบมันไหม”  ชอบไหม เธอว่ามันแปร่งๆยังไงไม่รู้ เอาว่าไม่ชอบละกัน “ฉันคิดว่าละครเรื่องนี้มันประหลาดๆ ไม่ค่อยสมเหตุสมผลเท่าไหร่ เพ้อเจ้อ...”   ซีริลพยักหน้า ก่อนที่เขาจะส่งช่อดอกกุหลาบสีแดงให้เธอ เขายิ้มให้เธอด้วยรอยยิ้มที่อบอุ่นเหมือนฤดูใบไม้ผลิ เธอรับช่อดอกไม้มาถือไว้ ตอนนี้เธอมีทั้งกุหลาบขาวแล้วก็แดงอยู่ในมือ  ที่จริงตอนนี้ก็ฤดูร้อนแล้วนะจะว่าไป  “เธอดูดีมากนะเรนิส บนเวที”  ก่อนที่เธอจะคิดอะไรไปมากกว่านี้ หรือตอบอะไรเขากลับไป เขาก้าวเข้ามาประชิดตัวก่อนที่จะก้มลง ริมฝีปากอุ่นๆเขาประกบลงที่หน้าผากของเธอเบาๆ  ถ้าเป็นเมื่อก่อนเธอคงจะเขินทำอะไรไม่ถูก แต่เหมือนหลังๆจะเริ่มชินกับการแสดงของซีริลแล้ว เหมือนกับที่ต้องกุมมือจ้องตากับนายงูเห่านั่น  แต่ซีริลยังดีกว่านายงูเห่า อย่างน้อยไม่มีสายตาที่จ้องจะฉกเธอแบบนายนั่น  นี่จะเรียกว่าเป็นคู่หมั้นเอาเปรียบเธอ หรือว่าเขาทำตามหน้าที่ การเป็นคู่หมั้นกันต้องทำแบบนี้งั้นหรือ?   ที่จริงเขาก็เคยทำแบบนี้ตามโอกาส น่าจะเป็นการแสดงออกในฐานะคู่หมั้นละมั้ง การแสดงอย่างนึงของเขาแต่มันดูสมจริงเกินไปหน่อยไหม  หรือว่าเขาชอบเธอจริงๆ  อืม อันหลังเป็นไปได้ยาก   ความคิดในหัวตีกันยุ่งไปหมด  การแสดงของเขานับวันยิ่งสมจริง บางครั้งสมจริงเกินไปแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   ซีริลถอยออกก้าวหนึ่งก่อนจะจ้องตาเธอ เขามองหน้าเธอครู่หนึ่ง   เรนิสเริ่มสงสัย เขายังมีอะไรต้องทำอีก หรือเขาต้องการให้เธอทำอะไรอีก จูบหน้าผากก็เสร็จแล้วไง  เขาถอนหายใจยาว ก่อนจะแตะที่ข้อศอกเธอ &nbsp;  “เอาช่อดอกไม้ไปเก็บก่อน เดี๋ยวฉันไปส่งเธอที่คฤหาสถ์ตระกูลเทรลิส รถม้ารออยู่แล้ว”  เขาหยิบช่อดอกไม้ทั้งกุหลาบขาว และลิลลี่สีขาวไปถือให้ เหลือแต่ช่อกุหลาบแดงไว้ให้เธอถือ แล้วเดินนำออกไป  เธอรวบช่อดอกกุหลาบแดงไว้ในอ้อมแขนก่อนหันไปหยิบดอกทานตะวันยักษ์เจ้าปัญหานั่น ก่อนเดินตามซีริลออกไป  &nbsp;  Writer’s note: นั่นแหละ ละครฉากนี้จัดขึ้นมาเพื่อสนองความอยากของเจนนี่โดยเฉพาะ  เข้าใจว่าเป็นสิ่งที่นางอยากให้เกิดขึ้นจริง  แต่แผนนางไม่น่าจะสำเร็จตราบใดที่ยังมีแอริล...  &nbsp;  เรนิส นางเสื่อมคนเดียวไม่พอ ต้องดึงเจ้าหญิงนิทราลงมาเสื่อมด้วย  อ่านเรื่องนี้ต้องทำใจ เทพนิยายวัยเด็กอันสวยงามจะถูกกระซวกเป็นระยะๆ  &nbsp;  เรือใหม่ เรือเด็กแว่น เอ่อ ชื่ออะไรก็ไม่รู้อ่ะนะ ผู้ผลิตเกมบางทีก็ไม่ได้คิดชื่อให้ตัวประกอบ...    

 </div> 
