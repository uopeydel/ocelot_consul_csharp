 <div style="word-wrap: normal;width:90%;">
			
				
    &nbsp;  การเดินทางด้วยรถม้าของราชวงศ์อีสเทร่าสะดวกสบายไม่แพ้รถม้าของเธอ ตอนนี้เธอกับเจนนี่นั่งในรถม้าของอองตัวร์ ส่วนแอริลนั่งกับคนสนิทของนางนั่นแหละ  ทั้งเธอและเจนนี่รังเกียจ ไม่อยากร่วมรถม้ากับแอริล แล้วก็ไม่ปิดบังความรังเกียจนี้ด้วย  แอริลทำท่าอยากมานั่งด้วย  แต่แค่เจนนี่ถลึงตาใส่ แอริลก็หดคอด้วยความขยาดก่อนจะคอตกเดินไปขึ้นรถม้าของตัวเอง  &nbsp;  เจนนี่กับอองตัวร์ดูสนิทสนมกันมากพอควร   “เรนิส อองตัวร์ก็วาดรูปเก่งเหมือนเธอเลย วันหลังนัดกันไปวาดรูปไหม ที่ทะเลก็ได้”  อองตัวร์มีสีหน้ากระอักกระอ่วนเล็กน้อย “ที่จริงเรื่องวาดรูปฉันไม่ถนัดเท่าไหร่หรอกนะเจนนี่”  เจนนี่หันมาทางเรนิส “เอาอย่างงี้ไหม ให้อองตัวร์เป็นแบบให้เธอวาดรูป”  เอ๋ ทำไมช่วงนี้มีแต่คนอยากให้เธอวาดรูปผู้ชาย  เรนิสหันไปมองหน้าอองตัวร์   เขายิ้มให้เธอ เห็นลักยิ้ม 2 ข้างที่เป็นจุดเด่นบนใบหน้า เส้นผมสีทองปกมาที่ขอบหน้า ดวงตาสีฟ้าของเขาเป็นประกาย  หล่ออ่ะ...   ไม่ว่าจะอองตัวร์ ไม่ว่าจะซีริล เรียกว่าผู้ผลิตเกมผลิตจัดมางานดีจริงๆ  แต่เธอไม่วาดรูปผู้ชายหรอกนะ ไม่ถูกจริต ไม่อยากจ้องหน้า กลัวดาเมจ..  “ฉันไม่ถนัดวาดรูปคน” เรนิสหันไปตอบเจนนี่  “แต่ฉันจำได้ว่าเธอเคยวาดรูปฉัน”   “ฉันวาดแต่ผู้หญิง ไม่วาดรูปผู้ชาย” เรนิสตัดบท ไม่วาดซะอย่างใครจะทำไม  “งั้นปกติงานอดิเรกของอองตัวร์คืออะไร” เจนนี่เหมือนจะยังไม่หยุดซักไซ้อองตัวร์  “อืม ก็อ่านหนังสือ เล่นหมากรุก”  “ดีเลย เรนิสก็ชอบเหมือนกัน”  เดี๋ยวนะ เธอชอบเล่นหมากรุกตั้งแต่เมื่อไหร่กัน เกิดมา 2 ชาติ ไม่เคยชอบเล่นหมากรุก หรือยายจูนสมองจะเสื่อม ความจำสับสน  “เอ่อ คนที่ชอบเล่นหมากรุก น่าจะเป็นเจ้าชายซีริลมากกว่า ถ้าเจ้าชายอองตัวร์โปรดที่จะเล่นหมากรุก ทรงไปชวนเจ้าชายซีริลเล่นเป็นเพื่อนน่าจะเหมาะกว่า” เรนิสบอกปัดไป ไปเลย ไปชวนกันเล่น   “เล่นไม่เก่ง เธอก็หัดสิ” เจนนี่ตวัดสายตามอง  ชักจะยังไงซะละ หรือยายนี่คิดจะเป็นแม่สื่อ คงไม่มั้ง?  หรือเจนนี่คิดจะคบกับอองตัวร์ เป็นไปได้ทีเดียว ยายนี่บางทีก็คบเผื่อเลือก  อองตัวร์อมยิ้ม แววตาเขาเป็นประกายเหมือนกับเห็นเป็นเรื่องสนุกอะไรสักอย่าง  “แล้วเจนนี่เล่นเป็นไหม”  “ไม่เป็นค่ะ แต่หัดไม่น่าจะยาก”  ที่จุดพักกลางทางก่อนเข้าเมืองหลวง เรนิสกับเจนนี่ย้ายมานั่งรถม้าของตระกูลเทรลิส  ตามที่ตกลงกันคือ แยกกันเข้าเมืองหลวง แล้วทำเป็นบังเอิญเจอกันที่ร้านอาหารชื่อดังกลางเมือง เลยร่วมโต๊ะกัน  ไม่เข้าใจ ทำไมต้องทำอะไรยุ่งยากขนาดนั้น เรนิสส่ายหน้า เธอไม่ได้คิดอยากจะสนิทสนมอะไรกับเจ้าชายนายกระจอกมากนัก เธอไม่อยากมีปัญหายุ่งยากตามมา เรื่องความสัมพันธ์กับเจ้าชายแห่งอีสเทร่าเป็นเรื่องละเอียดอ่อน  แต่เอาเหอะ เหมือนเจนนี่จะเหยียบเรือ 2 แคม ขาหนึ่งอยู่เรือมิคาเอล อีกขาอยู่เรืออองตัวร์ ยายนี่ร้ายเหมือนเดิม คบเผื่อเลือก...  คนไหนก็ดูดีทั้งนั้นแหละ ถ้ายายแสบชอบ เธอว่าดูโอเคทั้งคู่ นิสัยดีทั้งคู่   ยังไงก็ดีกว่าอเล็กซิสนายงูเห่า เทียบแล้วใครๆก็ดีกว่านายนั่นหมดแหละ  พอเดาได้เลย เจ้าช่อกุหลาบขาวของอองตัวร์นั่น เป็นเจนนี่ขอให้เอามาให้เธอแน่ๆ  ได้ยินว่าอาหารที่ร้านอาหารรสชาติดีมาก เธอไม่เคยมาร้านนี้ เพราะเข้าเมืองหลวงมา กินแต่ที่บ้านไม่ก็ในวังตลอด  บรรยากาศบนโต๊ะจะดีมาก ถ้าไม่มีนังเด็กแว้นแอริล  ระหว่างที่เข้าไปในห้องรับรอง  เอาเหอะ คิดซะว่ามันเป็นเสาต้นนึงละกัน เรนิสจะกินไปโดยทำเป็นว่ามองไม่เห็นแอริล ยังไงซะมื้อนี้ก็กินฟรี มีเจ้าชายเลี้ยงอาหาร  แต่ก็มีสิ่งน่าสนใจเกิดขึ้น  มีคนมาขอพบอองตัวร์  นายน้อยตระกูลพาร์กเกอร์ มาได้ไงเนี่ย ได้ข่าวว่านายนี่ชอบแอริล อย่าบอกนะว่าตามแอริลมาถึงนี่ โรงเรียนจะเปิดแล้วยังมาเอ้อละเหยลอยชายแถวนี้   “ไม่ต้องให้มันเข้ามาเลยนะ” เสียงแอริลโวยวายขึ้นมา “ไอ้โรคจิต ตามมาถึงที่นี่เลยหรือไง บอกมันไปตายๆซะ”  แกสิ ไปตายๆซะ นังแอริล โลกจะได้น่าอยู่ขึ้น...เรนิสแอบคิดในใจ  &nbsp;  &nbsp;  อองตัวร์เหลือบมองแอริล ก่อนจะเตือน “รักษามารยาทหน่อยนะแอริล ไม่งั้นฉันจะรายงานพี่หญิง ห้ามมีเรื่องกับนายน้อยพาร์กเกอร์ด้วย ถ้ามีเธอแย่แน่”  อองตัวร์พยักหน้า ก่อนจะบอกให้คนของเขาไปเชิญนายพาร์กเกอร์มาร่วมโต๊ะ  แอริลหยุดอาละวาดแล้วนั่งลงอย่างเสียไม่ได้  “พ่อค้าตระกูลพาร์กเกอร์ พระเอกเบอร์ 7” เรนิสกระซิบกับเจนนี่ “ตอนนี้ได้ยินว่าตามจีบแอริลอยู่”  “รสนิยมแย่มาก” เจนนี่กระซิบกลับ  &nbsp;  คนของอองตัวร์กลับมาพร้อมพระเอกเบอร์ 7 ที่เธอไม่ได้เจอมา 2 ปีละ  นายน้อยคนเล็กของตระกูลพาร์กเกอร์ดูไม่เปลี่ยนไปมากจากเดิม ความสูงเพิ่มขึ้น หน้าตายังดูเด็กๆเหมือนเดิม ผมหยักศก ผิวขาวแก้มแดง ดูแบบผู้ชายน่ารักๆ ดูเด็กๆ แต่ไม่ถึงกับเรียกว่าสวย  เธอถอนหายใจ ไม่น่าเลย ไม่น่าจะชอบนังเด็กแว้นอย่างแอริลได้เลย   เหมือนเรื่องยุ่งยากจะไม่พอ คนของอองตัวร์ที่พานายพาร์กเกอร์เข้ามา แจ้งให้ทราบต่อว่าเจ้าชายซีริลกับนายปีศาจบังเอิญมาที่ร้านนี้เหมือนกัน  บังเอิญ คงบังเอิญพอๆกับที่เธอบังเอิญเจออองตัวร์ที่ร้านนี่แหละ  แค่คนใดคนหนึ่งมาก็แปลกมากแล้ว ทีนี้มาด้วยกัน 2 คน ขอเธอออกไปดูนอกร้านหน่อยว่าวันนี้พระอาทิตย์ตกทางทิศตะวันออกรึเปล่า สองพี่น้องนี่ถึงมาด้วยกันได้  อาหารในวังไม่มีให้กินกันหรือไง ถึงต้องถ่อมากินถึงที่นี่  เวรกรรมอย่างที่สุด ไม่เข้าใจวันนี้วันวินาศสันตะโรหรือไง หรือวันรวมพลพระเอกเกมบ้าเกมบอ   อองตัวร์ขมวดคิ้วเล็กน้อย ก่อนให้คนไปเชิญทั้ง 2 คนนั่งมา ทางร้านอาหารเปลี่ยนห้องให้พวกเธอไปใช้ห้องรับรองขนาดใหญ่  “บังเอิญจังเลยเรนิส พอดีฉันกับน้องชายบังเอิญเจอกันที่หน้าร้าน เลยคิดว่าจะมาหาอะไรกิน ไม่คิดว่าจะเจอพวกเธอที่นี่” เสียงซีริลนุ่มน่าฟัง โดยมีนายปีศาจยืนหน้าตาดูไม่ดีนักอยู่ด้านข้าง เรนิสย่อตัวให้ทั้งคู่  ใครเชื่อว่าบังเอิญก็โง่ละ รถม้าเธอตราตระกูลเทรลิสติดหราอยู่หน้าร้าน โชคดีเข้าเมืองหลวงแยกกันมา ไม่งั้นซีริลได้ระแวงแน่ๆ  “บังเอิญจริงๆเพคะฝ่าบาท” เอาเหอะ เล่นละคร เล่นกันมาหลายปีละ เล่นต่อๆ  &nbsp;  “นายปีศาจ นายมาได้ยังไง” เรนิสกระซิบถามเมื่อมีโอกาสเข้าใกล้ซิลบาสเตียน  “จะยังไง ก็มีคนบอกฉันว่ารถม้าตระกูลเธอเข้าเมืองหลวงมา แล้วมาจอดที่หน้าร้านนี่ ฉันเลยว่าจะแวะมาหา ใครจะรู้ว่าพี่ชายสองหน้ามาเหมือนกัน” นายปีศาจกระซิบตอบเบาๆ  ซีริลหันมามองเธอ เรนิสยิ้มแหยๆไปให้เขา  ในเมืองหลวง ทั้งสายข่าวของซีริลและนายปีศาจยั้วเยี้ยไปหมด  ต่อไปต้องระวังตัวให้มากกว่านี้  &nbsp;  ตกลงอาหารมื้อนี้ยิ่งใหญ่อลังการมาก เจ้าของร้านอาหารคงได้หน้าไปหลายเดือน  เจ้าชาย 3 เจ้าหญิง 1 ท่านหญิง 1 ลูกชายพ่อค้าใหญ่ 1 แล้วก็เด็กสามัญชนที่มีเวทย์หายากอีก 1  “ฝ่าบาท” ซีริลหันไปทางอองตัวร์ “เสด็จมาอาณาจักรฟานส์บ่อยจริงๆช่วงนี้”  “หม่อมฉันมาเยี่ยมน้องสาว แอริลเป็นเด็กผู้หญิงอยู่คนเดียว เสด็จแม่ทรงเป็นห่วง เลยต้องมาเยี่ยมบ่อยๆ”  หึๆ เป็นห่วงว่านางจะเป็นอันตรายต่อผู้อื่นล่ะสิ  “เหมือนเรนิสกับเจนนี่จะรู้จักเจ้าชายอองตัวร์มาก่อน” ซีริลหันมาถามเธอยิ้มๆ  “เจนนี่รู้จักเจ้าชายตอนเสด็จแคว้นลูฟฟ์ ส่วนหม่อมฉันก็รู้จักเพราะเจ้าชายเป็นพี่ชายของแอริล”  ให้รู้ไม่ได้เลย เรื่องเธอเคยช่วยนายกระจอก เดี๋ยวซีริลจะโยงเข้ากับละครงี่เง่านั่นอีก  เจนนี่นั่งเงียบกริบ ท่าทีแบบนี้ กำลังเก็บข้อมูลล่ะสิ  &nbsp;  &nbsp;  แอริลตอนนี้อารมณ์ไม่ดีสุดๆ ตั้งแต่เจอนายพาร์กเกอร์อะไรนั่น นายเอสนั่งเงียบมองโต๊ะอาหารไม่พูดไม่จา ผิดปกติมาก คำขู่ของอองตัวร์เหมือนจะได้ผล  นายพระเอกหมายเลข 7 ดูจะชอบแอริลมาก สายตาจ้องมองแต่แอริลด้วยความลุ่มหลง ยายเด็กแว้นนี่มีอะไรให้น่าชอบหรือไง  บทสนทนาส่วนใหญ่ถูกผูกขาดโดยซีริลกับอองตัวร์ เป็นการโต้ตอบแบบภาษาดอกไม้เข้าใจยาก  “ทางอีสเทร่าเราไม่ค่อยถือธรรมเนียม อะไรปล่อยวางได้เราก็ปล่อย การค้าชายแดนอยากค้าขายอะไรถ้าไม่ผิดกฏหมายก็สามารถดำเนินการได้”  “ทางอาณาจักรฟานส์ไม่ถือธรรมเนียมไม่ได้ วัฒนธรรมธรรมเนียมแต่โบราณของเราคงต้องรักษาไว้ การจะทำอะไรต้องตรวจสอบให้ดี”  “ยุคสมัยเปลี่ยน บางอย่างก็ต้องเปลี่ยน เคร่งเครียดเกินไปจะไม่ดี”  “ถ้าปล่อยปละละเลยก็อาจเกิดความวุ่นวาย”  ปวดหัว...ปวดตับ ซีริลมีรอยยิ้มอ่อนโยนตลอดเวลา ส่วนอองตัวร์ก็ไม่แพ้กัน รอยยิ้มบวกลักยิ้มอันทรงเสน่ห์ของเขา   อองตัวร์ไม่ได้กระจอกไปทั้งหมด สามารถต่อปากต่อคำกับซีริลได้เป็นชั่วโมง ไม่เรียกว่ากระจอกแล้ว  “เค้าพูดอะไรกัน” เจนนี่กระซิบถาม  “ก็เรื่องการค้าชายแดน” เรนิสกระซิบตอบ “กับเรื่องความแตกต่างของธรรมเนียม”  ไม่มีอะไรมาก เหน็บแนมกัน อาณาจักรอีสเทร่าเปิดกว้าง เรื่องชนชั้นไม่ค่อยถือสากันมากมาก การค้าเปิดกว้าง อยากขายอะไรก็ขาย ขอแค่จ่ายภาษีพอ  เอาว่าถ้ามีคนปลูกฝิ่น ขายฝิ่น ขายกัญชาพร้อมบ้อง ขายถุงกาวกระป๋องกาว อาณาจักรอีสเทร่าก็ไม่ห้าม พอดีโลกเวทย์มนตร์ไม่มียาเสพติดแค่นั้นแหละ  อาณาจักรฟานส์เคร่งครัดธรรมเนียมกว่า การค้าถูกควบคุมมากกว่า ประเภทสินค้าต้องแยกกันชัดเจน พ่อค้าต่างแดนแจ้งว่าจะขายอะไรต้องขายตามนั้น   ก็แค่นั้น ไม่เห็นต้องต่อปากต่อคำกันเลย &nbsp;  นายปีศาจงั้นหรือ นั่งกินแล้วก็ฟัง ไม่พูดอะไรซักคำ  อะไรที่ไม่อยากทำ ก็ไม่ทำ สมเป็นนายปีศาจจริงๆ  ที่จริงอาหารมื้อนี้ควรจะกินกันอีกเป็นชั่วโมง  แต่ในที่สุดก็มีคนที่อดทนไม่ได้  เสียงกรีดร้องของแอริลดังขึ้น ก่อนที่เด็กแว้นนั่นจะเอามือปัดจานอาหารใส่นายพาร์กเกอร์อย่างไม่รักษามารยาท  “ไม่ไหวแล้วนะ (มึง)จะจ้อง(กู)ไปถึงเมื่อไหร่กัน นับ 1-100 แล้วก็ 100-1 หลายรอบแล้วยังไม่หยุดจ้องอีก หมดความอดทนแล้วโว้ยยยย”   ซีริลและอองตัวร์หยุดคุยภาษาดอกไม้กันทันทีก่อนจะหันมามองแอริล  ไม่มีใครพูดอะไรทั้งนั้น ขนาดหายใจดังยังไม่กล้าเลย  “ก็คิดถึง” เสียงนายพาร์กเกอร์ตอบแอริลเบาๆ พร้อมกับเหลือบตามองแอริลอย่างเกรงๆ   โห แววกลัวเมียฉายเต็มหน้า พ่อบ้านใจกล้าชัดๆ  “ไอ้เวร ไอ้สัส &nbsp;##%^%&amp;%^$&amp;#!@&amp;*(&amp;(%*” สารพัดคำหยาบพ่นออกจากปากแอริลก่อนที่นางจะสะบัดหน้าเดินกระทืบเท้าออกไป  ทุกคนบนโต๊ะเงียบกริบ หมดกัน มารยาทเจ้าหญิงอยู่ที่ไหน ไม่มีใครสอนนางเลยหรือไง  อ้อ ลืมไป นิสัยบางอย่าง(สัน...)มันแก้ไม่ได้  อองตัวร์มีสีหน้ากระอักกระอ่วนอย่างที่สุด เขาพยายามฝืนยิ้มเจื่อนๆออกมา  ซีริลที่มียิ้มอ่อนโยนตลอดเวลาเหมือนจะฝืนไม่ค่อยออก มุมปากเขากระตุกเล็กน้อยพอให้เห็น  นายปีศาจขมวดคิ้ว สงสัยอะไรอีก  &nbsp;  &nbsp;  นายปีศาจหันไปถามอองตัวร์ “ฝ่าบาท...เมื่อกี้เจ้าหญิงแอริลรับสั่งเป็นภาษาท้องถิ่นของอีสเทร่าหรือ”  อองตัวร์ “..”  เอิ่ม นายปีศาจอยู่มาตั้งกี่ร้อยปีไม่รู้จักคำหยาบหรือไง   อ้อ ชาติที่แล้วคงไม่มีใครกล้าพูดจาหยาบคายใส่ ไม่ก็อาจจะพูดแต่ราชาปีศาจฟังไม่เข้าใจ เป็นไปได้ทีเดียว...  พอชาตินี้ สงสัยพระราชินีเลี้ยงมาดีเกิน เกิดมาไม่เคยได้ยิน ไม่เคยรู้จักคำหยาบ  “ซิลบาสเตียน เจ้าหญิงแอริลแค่ตำหนินายน้อยพาร์กเกอร์บ้างเท่านั้น ถ้อยคำที่พูดบางคำอาจไม่สุภาพอยู่บ้างเลยฟังไม่คุ้นหู” ซีริลหันไปสงเคราะห์น้องชายอย่างเสียไม่ได้  &nbsp;  คำพูดพวกนั้นไม่เรียกว่าตำหนิบ้างแล้วล่ะ เค้าเรียกว่าด่าเช็ด  แล้วก็ไม่ได้เรียกว่าไม่สุภาพอยู่บ้างด้วย มันหยาบซะไม่มีดี  อองตัวร์มีสีหน้ากระอักกระอ่วนกว่าเดิม  ความหมายประโยคนั้นของซีริลเป็นการบอกอ้อมๆ น้องสาวท่านช่างไร้มารยาท พูดจาไม่สุภาพเอาเสียเลย คือด่าแบบสุภาพนั่นแหละ...  &nbsp;  &nbsp;  “ถ้าคิดถึง ปีหน้าก็ย้ายมาเรียนที่นี่สิคะ มีนักเรียนออกคนนึงไป ยังมีที่ว่างอยู่” เจนนี่หันไปยิ้มหวานให้นายพาร์กเกอร์ “เจ้าหญิงแอริลบ่นคิดถึงนายน้อยพาร์กเกอร์บ่อยๆ อย่างว่าผู้หญิงด่าให้ถือว่าผู้หญิงรัก จริงไหมเรนิส”  “เอ่อ ก็มีส่วนจริง” เรนิสพยักหน้า ตรรกะนี้ไม่น่าจะดี แต่เอาเหอะ ถ้ามันเล่นงานนายเอสได้ เธอยินดีร่วมมือ  เกมมันยังวุ่นวายไม่พอ ต้องเพิ่มดีกรีอีก  โรงเรียนมันสงบเงียบเกินไป ต้องเพิ่มปัญหามาอีก  นายพาร์กเกอร์ดวงตาเป็นประกายแวววาวด้วยความหวัง...น่าสงสารจริงๆ ถูกเจนนี่หลอกใช้เสียแล้ว  เรนิสยังไม่เข้าใจจนแล้วจนรอด พ่อพระเอกหมายเลข 7 ชอบแอริลไปได้อย่างไร หรือว่ากินยาเสน่ห์เข้าไป??  &nbsp;  &nbsp;  ก่อนออกจากร้านอาหาร นายปีศาจหันมาถามเธอ “ผู้หญิงด่าแปลว่าผู้หญิงรักจริงๆหรือ ถ้าเธอด่าฉันแปลว่าเธอรักฉันรึเปล่า”  “นายปีศาจโง่ ใครเขาเชื่อกันแบบนั้น” เรนิสอดกระชากเสียงไม่ได้ “แล้วที่นายด่าฉันบ่อยๆแปลว่านายรักฉันรึเปล่าล่ะ”  “อือ” นายปีศาจพยักหน้า   ตกลงเข้าใจตรงกันแล้วนะว่าไม่ได้หมายความอย่างนั้น(??)  ไม่มีคำบรรยายใดๆให้นายปีศาจ นอกจากจะเป็นเกย์แล้วตรรกะยังประหลาด  “เมื่อกี้เธอว่าฉันโง่ใช่ไหม” นายปีศาจยังคงถามต่อ  “เออ ใช่ นายหูหนวกหรือว่ายังไง ฉันพูดออกชัดเจน”   นายปีศาจหันมายิ้มมุมปากให้เธอ   เฮ้อ ยิ้มล่มเมืองผู้หญิงอยากตายหมดไม่ใช่เพราะหลงเสน่ห์หรอกนะ  แต่เพราะสวยไม่เท่า  &nbsp;  นายมันโง่จริงๆ โดนด่าแล้วยังยิ้มออกอีก...ไม่เข้าใจเลย...  

 </div> 
