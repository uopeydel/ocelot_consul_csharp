 <div style="word-wrap: normal;width:90%;">
			
				
  หลังจากการเดินทางอย่างเร่งรีบกลับแคว้น เรนิสพักระหว่างทางในโรงแรมสำหรับคนเดินทาง 1 คืนก่อนกลับถึงใจกลางแคว้น เธอได้ความคิดที่จะหารายได้ส่วนตัวเข้ากระเป๋าตัวเองกรณีที่ถูกทางครอบครัวขับไล่หรือครอบครัวโดนเล่นงานจนล้มละลาย อย่างน้อยก็หอบกองเงินไปตั้งตัว ชีวิตไม่ลำบากนัก&nbsp;ถ้าอนาคตนิสัยของเธมม์เปลี่ยนเป็นมักใหญ่ใฝ่สูงแล้วเธอถูกถอนหมั้น เธอจะได้หนีไปอยู่แคว้นอื่นได้ อันนี้เป็นแผนสำรอง เพราะแผนหลักน่ะหรือ กำจัดบรรดาพระเอกออกไปจากชีวิตเธอให้ได้มากที่สุดเพื่อเลี่ยงรูทหายนะ&nbsp;แต่ตอนนี้ยังพอมีเวลาอีกหลายปี ขอเธอสะสมเงินทองให้ได้มากพอก่อน&nbsp;&nbsp; &nbsp; &nbsp; &nbsp;&nbsp;เรนิสเริ่มต้นด้วยการออดอ้อนท่านดยุคให้ออกเงินลงทุนให้เธอ ถูกต้องเงินลงทุนของตระกูล แรงงาน ให้ตระกูลหา เส้นสายของตระกูล แต่ผลกำไรเข้ากระเป๋าเรนิส ช่างเป็นความคิดที่ยอดเยี่ยมอย่างยิ่ง&nbsp;“ท่านพ่อคะ เงิน แค่ 3000 เหรียญทองเท่านั้น ลูกสัญญาว่าจะทำให้มันงอกเงย”3 พันเหรียญทองสำหรับลงทุน เงินก้อนนี้เป็นรายได้สามัญชนหลายสิบปีเลยทีเดียว รายได้สามัญชนแบบค่าแรงขั้นต่ำตกประมาณ 120 เหรียญเงินต่อเดือน โดยกลุ่มพ่อค้ารายย่อยหรือคนทำการเกษตรจะมีรายได้มากกว่านี้&nbsp;&nbsp; &nbsp; &nbsp;ค่าเงิน&nbsp; &nbsp; &nbsp;100 เหรียญทองแดงเป็น 1 เหรียญเงิน&nbsp;&nbsp; &nbsp; &nbsp;100 เหรียญเงินเป็น 1 เหรียญทอง&nbsp;	เธอเริ่มแบ่งเงินออกเป็นส่วนสำหรับซื้อร้านค้าย่านกลางเมืองในเมืองหลวงที่หนึ่ง และใจกลางแคว้นเทรลิสอีกที่หนึ่ง พร้อมกับตกแต่งร้านตั้งห้างการค้าขึ้นมาแห่งหนึ่ง รูปแบบเหมือนบริษัทนั่นแหละ ตั้งตัวเองเป็นประธานได้มีโอกาสได้เป็น CEO ก็งานนี้ห้างการค้าของเธอจะขายสินค้าพวกลูกแก้วอวยพรที่เธอทำให้เจ้าชายซีริวในวันปีใหม่ แต่ลูกแก้วอวยพรผู้สร้างจะต้องใช้พลังเวทมากถึงแม้จะเป็นระดับเวทขั้นพื้นฐาน&nbsp;ส่วนการออกแบบเวทย์ต้องเป็นเทคนิคเฉพาะอย่างเหมาะสม เธอต้องใช้หัวคิดในการใช้ธาตุไม้สร้างดอกไม้ และธาตุลมสร้างเสียงเพลง&nbsp;การคิดสูตรหรือสร้างโปรแกรม ต้องค่อยๆใส่เวทที่อ่านเป็นตัวโน๊ตดนตรีจนได้เสียงเพลงที่ไม่เพี้ยนและเหมาะสม ถึงเธอจะเล่นดนตรีไม่ได้เรื่องสักชนิดแต่การเอาโน๊ตเพลงมาใส่เป็นโปรแกรมเวทย์ เธอจะเรียกแบบนี้ เป็นภาษาของเธอคนเดียว เพราะที่นี่ไม่มีใครใช้คำว่าโปรแกรมนั้นไม่หนักหนาเลยสำหรับอดีตโปรแกรมเมอร์อย่างเธอ&nbsp;นอกจากนี้เรื่องกราฟฟิกดีไซน์และการวาดภาพของเธอยอดเยี่ยมมาก ถือเป็นงานอดิเรกทำเงินที่สร้างรายได้ให้เธอมาก่อน เธอหยิบจับงานด้านนี้มาพอสมควรปัญหามีเพียงอย่างเดียว ด้วยพลังเวทย์เด็กน้อยที่พึ่งจะมีพลังเวทระดับพื้นฐานอย่างเธอ ถือว่าทำลูกแก้วลูกหนึ่งใช้เวลา 2-3 ชั่วโมงเลยทีเดียว และต้องพักเพิ่มพลังเวทอีก 2-3 ชั่วโมง ทำให้งานของเธอไม่สามารถทำเป็นแมสโพรดักก์ ผลิตออกมามากๆได้&nbsp;แต่งานออกแบบยากกว่าการสร้างลูกแก้ว เพราะต้องสร้างลูกแก้วขึ้นมาอาจมีเสียบ้าง ไม่สมบูรณ์แบบบ้าง การทดลองสร้างทุกครั้งก็เหมือนสร้างลูกแก้วใหม่ กว่าจะออกแบบเสร็จใช้เวลา 3-4 วันต่อรูปแบบทีเดียว&nbsp;ดังนั้น งานขายชิ้นแรกของเธอ แน่นอน ลูกแก้วดอกทิวลิปร้องเพลงอวยพร ไหนๆก็มีรูปแบบโปรแกรมอยู่แล้ว แค่เปลี่ยนสี ออกแบบเวทย์ลมเป็นเพลงใหม่ก็ใช้ได้ละ ทั้งปีใหม่ วันเกิด แสดงความยินดี&nbsp;นอกจากลูกแก้ว เธอยังคิดรูปแบบบัตรอวยพรเวทย์ขึ้นมาโดยเป็นกระดาษเวทย์ที่เปิดและกระตุ้นเวทย์ในกระดาษก็จะทำงานสร้างกราฟฟิก3มิติขึ้นมาและใส่เวทย์เพลงเข้าไปด้วย การใช้กระดาษเวทย์สร้างง่ายมากถ้าออกแบบโปรแกรมเวทย์ได้ดี&nbsp;เธอนอนคิดจนปวดหัว เธอถ้าเธอคนเดียวผลิตสินค้าด้วยสปีดขนาดนี้ เมื่อไหร่จะถอนทุนคืนได้ แล้วราคาขายควรจะเป็นเท่าไหร่&nbsp;&nbsp; &nbsp; &nbsp; &nbsp; &nbsp; ในที่สุด หลังจากที่เธอคิดอยู่หลายวัน สุดท้ายทางออกก็มา เมื่อเป็น CEO ต้องมีพนักงานบริษัท จะมีประธานคนเดียวได้อย่างไร&nbsp;อยากจะเขกศีรษะให้กับความโง่ของตัวเอง ปกติเธอเป็นฟรีแลนซ์ทำงานคนเดียวตลอด&nbsp;ท่านพ่อให้ ดิอัส ฟรานส์ ซึ่งเป็นลูกจ้างคนหนึ่งของตระกูลมาทำหน้าที่เป็นเลขาช่วยเหลืองานของเธอ	“ท่านหญิง นี่เป็นงานใหญ่ กิจการที่ต้องลงทุนไม่น้อยเลยนะขอรับ” เขาทำท่าทีตกใจเรนิสอยากจะร้องไห้ เธอลงทุนจริงๆนะ ไม่ได้เล่นขายของ&nbsp;ปัญหาถัดมาเรื่องลิขสิทธิ์ของเธอล่ะ ที่นี่ต้องไม่มีกฏหมายลิขสิทธิ์แน่ๆเลย ถ้าให้โปรแกรมเวทย์พนักงานไปสร้างแล้วถูกเลียนแบบ งานที่เธอออกแบบมาก็โดนก๊อป กลายเป็นของโหลทันที&nbsp;“เรื่องนี้ท่านหญิงไม่ต้องกังวล เราสามารถใช้สัญญาโลหิตเวทย์ได้ ไม่ให้ลูกจ้างของท่านหญิงเอา…เอ่อ โปรแกรมของท่านหญิงไปเผยแพร่ต่อ”“สิ่งนี้คืออะไรคะ” สัญญาโลหิตเวทย์นี่เป็นสิ่งที่เรนิสไม่เคยรู้จักมาก่อน&nbsp;“การทำสัญญาจะทำด้วยการหยดเลือดและร่ายเวทให้สัญญาของผู้ให้สัญญา และการร่ายเวทรับสัญญาของผู้รับสัญญา หากผู้ให้สัญญาผิดสัญญาแล้ว เวทจะมีผลต่อโลหิตในร่างกาย ทำให้เกิดการเจ็บป่วยรุนแรงบางรายถึงขนาดอาจเสียชีวิตได้”ดิอัสตอบเธอ“ปกติการจ้างงานต้องใช้สัญญาเวทแบบนี้ด้วยหรือคะ” นี่เป็นความรู้ใหม่ของเธอเลยทีเดียว“ไม่ขอรับ ถ้าร่ายสัญญาโลหิตเวทแล้ว ความสำคัญจะเหนือกว่าสัญญาเวททั่วไปมาก ปกติจะใช้กับงานที่ต้องรักษาความลับ”&nbsp; &nbsp; &nbsp;	เรนิสพยักหน้าทำความเข้าใจ	“แล้วก็สัญญาสำคัญ เช่น พันธะสัญญาสมรสขอรับ”“อ้อ…”เธอพยักหน้า ก่อนจะคิดได้ “อะไรนะคะ พันธะสัญญาสมรส หมายถึงแต่งงานหรือคะ”&nbsp;ดิอัสพยักหน้า แล้วให้ความรู้กับเธอต่อหายนะของเรนิส ความรู้ใหม่ของเธอคือ สัญญาสมรสก็เป็นสัญญาโลหิตเวทระหว่าง 2 ฝ่ายเช่นกัน“แปลว่า หย่าร้างไม่ได้ใช่ไหมคะ” เรนิสถามเสียงอ่อยๆ“หย่าร้างคืออะไรขอรับ” ดิอัสถามด้วยความงุนงงสรุปว่าไม่มีการหย่าร้างในโลกเวทมนตร์แห่งนี้ใช่ไหม เขาเลยไม่รู้จักคำคำนี้“แล้วถ้าสามีภรรยาเกลียดกันมากล่ะคะ” เธอถาม ถ้าไม่หย่าแล้วจะทำยังไง“ก็ต่างคนต่างอยู่ไงขอรับ ตัวอย่างก็มีให้เห็นๆอยู่” ดิอัสกระซิบเสียงเบาตัวอย่างก็มีให้เห็นอยู่จริงๆ คู่สามีภรรยาอันดับหนึ่งของอาณาจักรอย่างพระราชากับพระราชินีนั่นไง…&nbsp;เธอเริ่มเข้าใจตรรกะของพระเอกเกม และรูทหายนะพวกนั้นแล้ว ในเมื่อมันหย่าไม่ได้ หากเรนิสแต่งงานกับเจ้าชายซีริล เมื่อไม่สามารถหย่าร้าง มีแต่ต้องตายสถานเดียวถ้าเจ้าชายซีริลต้องการครองรักกับนางเอก&nbsp;ถ้าไม่ถอนหมั้นก็ตายก่อนแต่ง ถ้าไม่ตายก่อนแต่งหลังแต่งก็ตายอยู่ดี เธอถอนหมั้นเองก็ไม่ได้เพราะเป็นการหมิ่นพระราชอำนาจของพระราชา ต้องรอฝ่ายซีริลถอนหมั้นเท่านั้นในโลกแห่งนี้ลูกที่เกิดจากการสมรสเท่านั้นที่จะได้รับสถานะ ภรรยามีได้แค่คนเดียว&nbsp;หากมีลูกที่ไม่ได้เกิดจากการสมรส สถานะจะเป็นสามัญชนทันทีและได้รับการดูถูก ไม่ได้ดีกว่าเด็กกำพร้าเลยหรืออาจจะแย่กว่าด้วยซ้ำ&nbsp;การแก้ปัญหาลูกนอกสมรสของชนชั้นสูงคือการรับเป็นบุตรบุญธรรมแต่ภรรยาต้องใจกว้างพอจะยอมรับด้วย ดังนั้นเส้นทางระหว่างซีริลและนางเอกอย่างเจนนี่เป็นไปไม่ได้เลยถ้าไม่กำจัดก้างอย่างเธอ&nbsp;เอาเถอะ เรื่องนี้ไม่เกี่ยวกับห้างการค้าของเธอ สักวันคงหาทางออกสวยๆให้ซีริลถอนหมั้นเธออย่างเต็มใจได้ หรือไม่เธอก็หอบเงินหนี…ไม่ได้ยากอะไรเลย&nbsp; &nbsp; &nbsp; &nbsp; &nbsp;&nbsp;เมื่อได้ทางออกแล้ว เธอให้ดิอัสไปรับสมัครพนักงานที่มีพลังเวทมา เน้นคนที่มีธาตุลมเป็นพิเศษโดยให้ค่าทำสัญญาโลหิตเวทว่าจะไม่ละเมิดลิขสิทธิ์งานของเธอด้วยค่าจ้างสูงกว่าค่าจ้างมาตรฐานทั่วไปเท่าตัว&nbsp; &nbsp; &nbsp; &nbsp; &nbsp; ลูกแก้วอวยพรดอกทิวลิปร้องเพลง ถือเป็นงานชิ้นแรกและโบว์แดงของเธอ สีน้ำเงินจะราคาแพงกว่าสีอื่นเนื่องจากเธอวางแผนจะปล่อยข่าวออกไปแล้วว่าเป็นของขวัญปีใหม่ที่ท่านหญิงเรนิส เทรลิสมอบให้แก่เจ้าชายซีริล	ใครจะไปลือกันว่าเป็นตัวแทนความรักที่เธอมอบให้เจ้าชายก็แล้วแต่ ยิ่งลือยิ่งดี สินค้าเธอจะได้ขายดี	นอกจากนี้เธอยังสร้างบัตรอวยพรรูปแบบคล้ายกัน แต่ไม่มีทิวลิปสีน้ำเงินเหตุผลไม่ใช่เพื่อให้เกียรติเจ้าชาย แต่เป็นเพราะเธอจะยกระดับดอกทิวลิปสีน้ำเงินเป็นของพรีเมี่ยมราคาแพง&nbsp; &nbsp; &nbsp; &nbsp; &nbsp; เธอจ้างครูสอนดนตรีเพิ่มสัปดาห์ละ2-3ชั่วโมง ไม่ใช่ว่าเธอจะหัดเล่นดนตรีหรอก งานแบบนี้เธอไม่มีพรสวรรค์ซะเลย แม้แต่เลดี้มาร์ธายังถอดใจ	“ท่านหญิงไม่มีหัวด้านนี้ เอาเวลาไปทำอย่างอื่นเห็นจะดีกว่า” ครูสอนดนตรีเคยบอกเธอ “เสียงเปียโนของท่านหญิงมีเอกลักษณ์ไม่เหมือนใครมากเกินไป	ความหมายคือเพี้ยนมากเกินไป จนฟังแทบไม่เป็นเพลง	โชคดีที่เธมม์ไม่มีพรสวรรค์ด้านนี้เหมือนกัน…เอาเข้าจริงเขามีพรสวรรค์อะไรบ้าง…	&nbsp;ตอนนี้เธอจ้างครูสอนดนตรีมาเพื่อให้เขาสร้างโน๊ตเพลงใหม่ๆให้เธอมาใช้สร้างลูกแก้วและบัตรอวยพรเรื่องเรียนดนตรีหรือ ลืมมันไปเถอะ เสียเวลา&nbsp; &nbsp; &nbsp; &nbsp; &nbsp;&nbsp;สำหรับชื่อของห้างการค้าจะเป็นชื่อเดียวกับร้านค้า โดยเธอใช้ชื่อแฟรรี่ วิช ไม่มีเหตุผลอะไร มันเป็นชื่อสวนสนุกแห่งหนึ่งที่เธอและคู่แฝดตอนเด็กๆอยากไปมากแต่ว่าไม่มีเงินพอเพราะต้องประหยัด&nbsp;ต่อมาเธอมีรายได้จากการเขียนไกด์บุ๊คเกมขายให้สำนักพิมพ์ เงินก้อนแรกของเธอไม่มาก แต่ก็พอจะเจียดเป็นค่าตั๋ว2ใบและเหลือเป็นค่าใช้จ่าย เธอยื่นตั๋วให้คู่แฝด “สุขสันต์วันเกิดให้พวกเรา”เป็นการระลึกความหลังเล็กๆน้อยๆของเธอ&nbsp;	“ร้านควรจะตกแต่งตามฤดูกาล” เธอให้นโยบายไป “ป้ายร้านค้าทำจากเวท ต้องเปลี่ยนทุกฤดูให้เป็น..เอ่อ..เอกลักษณ์ของทางร้าน”เข้าเดือน3 ร้านของเธอตกแต่งเสร็จพร้อมเปิดทั้ง2 สาขาแล้ว เป็นร้านเล็กๆการตกแต่งเน้นสีโทนเงินและครีมดูหรูหราและน่ารักไปในตัว“อย่างเช่นฤดูใบไม้ผลิของเมืองหลวงนี้ จะเป็นรูปดอกไม้หลากสี ถ้าเป็นฤดูร้อนจะเป็นต้นแอปเปิ้ลเล็กๆทีมีผลบ้าง และถ้าเป็นใบไม้ร่วงจะเป็นใบไม้สีทองโปรยขึ้นลงด้านข้างป้ายร้าน”“ฤดูหนาวจะดูน่ารักที่สุดโดยเป็นภาพ 3 มิติตุ๊กตาหิมะ”เธอได้แรงบันดาลใจจากการตกแต่งพวกคาสิโนในลาสเวกัส ต้องเปลี่ยนการตกแต่งทุกฤดูกาล	ดิอัสจดงานอย่างตั้งอกตั้งใจ	“สินค้าต้องมีสะสมไว้เพียงพอ และต้องเหมาะสมกับเทศกาล”	“ท่านหญิง แล้วเรื่องแผนการตลาดที่ท่านหญิงเคยพูดถึง”	“แผนการตลาด ย่อมต้องมีอยู่แล้ว” เธอชูกำปั้นขึ้นอย่างหมายมั่นปั้นมือ…อีกไม่กี่วันก็จะวันเกิดเจ้าชายซีริลแล้วไม่ใช่หรือไง…&nbsp;Writer’s note: จากนโยบายของผู้ผลิตเกม ทางเราได้ทำการเปลี่ยนโอโตเมะเกมให้เป็นเกมเศรษฐีชั่วคราว ก่อนจะทำการปรับเข้าโหมดโอโตเมะเกม (เหรอ???) ใหม่ภายหลังจึงเรียนให้ท่านทราบ&nbsp;  

 </div> 
