 <div style="word-wrap: normal;width:90%;">
			
				
จอมมารกลับเข้ามาในห้องพักส่วนตัว เขามีแขกที่ไม่ได้รับเชิญมารอพบ&nbsp;หญิงสาวคนหนึ่ง นั่งรอเขาอยู่บนโซฟาส่วนรับรองแขก“กลับมาแล้วหรือ ฝ่าบาท อากาศข้างนอกอุ่นดีไหม” น้ำเสียงเธอหวานใสฟังดูหยอกล้อราวกับสนิทสนมกันมานาน“อืม ก็ดี เธอต้องการอะไร” เขาถามกลับอย่างเย็นชา ที่มาต้องมีวัตถุประสงค์มากกว่าจะมาทักทายแน่นอน เขากับเธอไม่เคยใกล้ชิดสนิทสนมกันขนาดนั้น ก็แค่ญาติคนหนึ่ง&nbsp;หากจะบอกว่าโลกนี้ไม่มีหญิงงามเห็นจะไม่ได้ สำหรับผู้หญิงตรงหน้า เขาต้องยอมรับว่าเธอจัดเป็นหญิงงามคนหนึ่งเลยทีเดียว&nbsp;หญิงงามตรงหน้า เงยหน้าขึ้นมองเขา เส้นผมและดวงตาของเธอเป็นสีเงิน มองดูคล้ายแสงดาวในความมืด&nbsp;“วันพรุ่งนี้ ในฐานะที่เราเป็นญาติกัน น้องชายจะช่วยพี่สาวคนนี้ทำอะไรสักอย่างได้ไหม” “ทำไมฉันต้องช่วยเธอด้วย”“ย่อมต้องมีของตอบแทนหากงานสำเร็จ” เสียงหวานนั้นโต้กลับมาพร้อมรอยยิ้ม“ฉันไม่มีของอะไรที่อยากได้” เขาตอบกลับอย่างเย็นชา เป็นญาติกันแล้วอย่างไร เขาไม่ชอบเรื่องยุ่งยาก ขนาดท่านตายังสั่งเขาไม่ได้เลย“นั่นสิ” หญิงสาวตรงหน้าทำหน้าครุ่นคิดสักครู่ “จริงหรือที่น้องชายไม่มีของที่อยากได้ คนเราต้องมีความปรารถนาบางอย่างอยู่แล้ว น้องหญิงบอกหม่อมฉันว่าฝ่าบาททรงมีอะไรอย่างที่อยากได้อยู่เหมือนกัน”“เอาอย่างนี้ดีไหม หากเรื่องวันพรุ่งนี้สำเร็จ หม่อมฉันจะชักจูงให้ลอร์ดเธมม์สละตำแหน่งทายาทผู้ครองแคว้นมาเป็นที่ปรึกษาในสภาที่ปรึกษาของอาณาจักร” เบียทริกซ์เปรยถามขึ้นมา รอยยิ้มหยาดเยิ้มปนเจ้าเล่ห์“นั่นหมายความว่าเธออาจจะต้องแต่งงานกับเขางั้นหรือ” ซิลบาสเตียนนั่งลงตรงข้าม น่าสนใจ...ผู้หญิงคนนี้ไม่ธรรมดา เธอทำอะไรหลายๆอย่างที่ไม่น่าเชื่อได้ บางอย่างทำให้เขาคิดถึงพี่ชายสองหน้าในภาคผู้หญิง ล่อลวงผู้คนด้วยผลประโยชน์“ก็แค่อาจจะ การเป็นที่ปรึกษาไม่ได้แปลว่าจะแต่งงานกับเขา หรือหากต้องแต่งงานจริงๆ เธมม์ก็ไม่ได้เสียหายอะไร” น้ำเสียงหวานนั้นยังตอบกลับอย่างไม่แยแสราวกับไม่ใช่เรื่องของเธอ“ไม่ได้เสียหายอะไร?” เขาเลิกคิ้วเป็นเชิงถาม“ฝ่าบาท ถ้าในเมื่อเราเลือกคนที่เราต้องการไม่ได้ คนอื่นๆไม่ว่าจะใครก็ตาม ล้วนไม่แตกต่าง” เบียทริกซ์ตอบกลับมาอย่างเย็นชารอยยิ้มปั้นแต่งของเธอหายไป “ขอเพียงเขามอบความจริงใจให้และไม่หักหลัง หม่อมฉันยอมรับใครก็ได้ ขอแค่เชื่อใจได้เป็นพอ”“หม่อมฉันไม่เคยมองหาคู่ชีวิตอยู่แล้ว สำหรับหม่อมฉันเรื่องนี้ไม่สำคัญ”ผู้หญิงคนนี้วิธีคิดบางอย่างเหมือนพี่ชายสองหน้าไม่มีผิด ทำทุกอย่างเพื่อให้ได้สิ่งที่ต้องการ อาจจะดูไร้ใจไร้ความรู้สึกยิ่งกว่าพี่ชายสองหน้าด้วยซ้ำเขาเท้าคางจ้องใบหน้างดงามนั้น “ไหนลองว่ามาสิ ว่าฉันได้ประโยชน์อะไร”“สำหรับฝ่าบาทอาจจะไม่ได้ประโยชน์โดยตรง แต่ก็จะทำให้ตระกูลเทรลิสมีข้ออ้างขอเลื่อนกำหนดงานแต่งงานออกไปอีกอาจจะนานถึง 1-2 ปีเพื่อหาทายาทคนใหม่ ตามธรรมเนียม ตระกูลผู้ครองแคว้นต้องมีผู้สืบทอด ที่ผ่านมาเคยมีตระกูลผู้ครองแคว้นใช้เหตุผลนี้ยื้อการแต่งงานได้ถึง 3 ปี” รอยยิ้มสวยหยาดเยิ้มบนใบหน้าของเบียทริกซ์ผุดขึ้นราวกับจะล่อลวงเขา สิ่งที่ล่อลวง แน่นอน ย่อมไม่ใช่ใบหน้างามของเธอ และเป็นข้อเสนอนั่นต่างหาก“มันก็แค่การถ่วงเวลา ไม่ได้แก้ปัญหาอะไร” เขาเปรยขึ้นมา“ก็จริง แต่ทำให้ฝ่าบาทมีเวลาในการจัดการเรื่องบางอย่างเพื่อแก้ปัญหา” “แล้วฉันจะรู้ได้อย่างไรว่าเธอไม่กลับคำพูด” เขาถามกลับ“ใครจะกล้าหักหลังฝ่าบาท พี่สาวคนนี้รักษาคำพูดเสมอ” เบียทริกซ์หัวเราะเบาๆ“หึ เรื่องนี้มีแต่เธอคนเดียวที่ได้ประโยชน์” เขาแค่นหัวเราะ“ก็อาจจะใช่ แล้วฝ่าบาทสนใจข้อเสนอนี้ไหม”“ถ้าฉันไม่รับล่ะ”“นั่นก็แย่หน่อย หม่อมฉันคงต้องหาคนอื่นมาทำแทน” เธอทำหน้าครุ่นคิด “แต่ก็ใช่ว่าจะหาไม่ได้ จะอย่างไรงานที่เตรียมไว้ล้มเลิกไม่ได้อยู่แล้ว”“ลองว่ามา ว่าเธออยากให้ฉันทำอะไร” เขาพิงพนักพร้อมกับกอดอก “ถ้าสิ่งที่ให้ทำไม่ยุ่งยากมาก ฉันอาจจะตกลงก็ได้”เบียทริกซ์คลี่รอยยิ้มงามออกมาอีกครั้ง“ทำไมต้องให้ฉันลงมือ” เขาขมวดคิ้วถาม เธอน่าจะมีคนมากมายให้ใช้สอย“หม่อมฉันต้องการให้มันผิดพลาดน้อยที่สุด” เบียทริกซ์ตอบเขาทันที “ที่จริง มันผิดพลาดไม่ได้ด้วยซ้ำ โอกาสมีแค่ครั้งเดียว”จอมมารถอนหายใจ เบลล่ากับพี่สาวช่างต่างกันมากมาย เบลล่าความคิดไม่ซับซ้อน แต่เบียทริกซ์ร้ายกาจไม่ธรรมดาหรือว่าความงามจะแปรตามความฉลาด ยิ่งสวยมากยิ่งฉลาดมากมิน่า ยายแมวบ้าขี้เหร่ถึงคิดอะไรตื้นเขิน...แต่ก็ดี ที่เป็นแบบนี้ก็ดีมากอยู่แล้ว&nbsp;การค้าครั้งนี้ เบียทริกซ์ได้กำไรฝ่ายเดียวจริงๆ แต่เขาแค่ลงแรงเล็กน้อย ไม่ใช่เรื่องลำบากอะไรมากมาย จุดสำคัญต้องระวังไม่ให้ใครรู้เท่านั้นงานพิธีแต่งตั้งเจ้าหญิงรัชทายาทจัดขึ้นที่ลานกลางอาณาจักรที่ยกสูงขึ้นมา พื้นลานเป็นดินปราศจากหิมะปกคลุม แท่นบูชาวางอยู่กลางลาน แต่นอกจากลานนี้ออกไป เป็นหิมะและน้ำแข็งรายรอบ แสงแดดยามเช้าตกกระทบทำให้บริเวณนี้ดูศักดิ์สิทธิ์เชื่อกันว่าตำแหน่งนี้เป็นตำแหน่งที่ปฐมราชินีของอาณาจักรถือกำเนิดขึ้น&nbsp;ลมหนาวพัดผ่านไปมา ผู้คนร่วมงานต่างสวมเสื้อคลุมกันหนาวไว้ ส่วนใหญ่คนที่นี่จะมีเวทย์ธาตุน้ำที่จะทนความหนาวได้ดี เขาปรายตามองยายแมวบ้า ร่างบางๆห่ออยู่ใต้เสื้อคลุมกันหนาวหลายชั้นจนดูกลมเหมือนลูกบอล ในมือมีทั้งถุงมือและลูกแก้วเวทย์ให้ความอบอุ่น ใบหน้าขาวซีด ริมฝีปากสั่นระริกด้วยความหนาวโดยเฉพาะเวลามีลมพัดผ่านเธอเหมือนรู้ตัวว่าเขามองอยู่ เรนิสเงยหน้ามาสบตาเขาครู่หนึ่ง ปากพึมพำออกมา“หนาว...”เขายิ้มบางๆให้ บางครั้งเขาก็ไม่เข้าใจเหมือนกัน ยายแมวบ้าความคิดไม่ปกติ โง่จริงๆหนาวขนาดนี้ ไม่รู้จะมาทำไมเขาถอนหายใจ แค่คิดในใจได้เท่านั้นแหละ พูดออกมาว่าเธอโง่ไม่ได้อยู่แล้ว ที่จริงวันนี้เขาอยากจะให้ยายนั่นอยู่ที่ห้องเฉยๆกับเจนนี่ด้วยซ้ำ เจนนี่ไม่ได้เข้าร่วมงานเนื่องจากเป็นผู้ติดตาม หากไม่ใช่แขกที่ได้รับเชิญย่อมเข้าร่วมพิธีนี้ไม่ได้ แต่เรนิสบอกเขาว่าเธอเป็นตัวแทนแคว้น จะอย่างไรต้องมาร่วมงานแทนท่านพ่อท่านแม่ของเธอเรนิสยืนอยู่ข้างๆเบลล่า ถัดไปเป็นท่านแม่ของทั้งเบียทริกซ์และเบลล่ายืนมองดูเบียทริกซ์ด้วยความภาคภูมิใจ&nbsp;พระราชินีทรงประทับบนบนเก้าอี้ที่มีคนยกมาตั้งคู่กับเจ้าชายพระสวามี เขามองด้วยสายตาเหยียดหยาม คู่สามีภรรยาไร้รสนิยมนั่น เหมาะสมคู่ควรกันอย่างที่สุดสิ่งที่เบียทริกซ์ต้องทำมีไม่มาก แค่เดินไปที่แท่นบูชา พร้อมกับวางมือลงไป หยดเลือดของเธอลงบนแท่นเพียงหยดเดียวเพื่อทำพันธะสัญญาว่าต่อไปเธอจะเป็นรัชทายาทผู้ปกครองอาณาจักรนี้ เท่านั้นก็เรียบร้อย ครั้งถัดไปคือรับตำแหน่งพระราชินีเลย&nbsp;เบียทริกซ์สวมเสื้อคลุมมีฮูดคลุมศีรษะไว้เกือบทั้งหมด เธอก้าวเดินช้าๆขึ้นสู่แท่นบูชา ฮูดที่คลุมศีรษะคลุมใบหน้าไว้เกือบหมด เห็นแค่ริมฝีปากบางเท่านั้น&nbsp;มีเสียงตะโกนขึ้นมาจากฝูงชนที่อยู่ด้านนอกลาน“เราไม่ต้องการเจ้าหญิงจากแดนใต้”“เราต้องการเจ้าหญิงที่เกิดในดินแดนของพวกเรา”เสียงฮือฮาดังขึ้น มีการโต้เถียงกันทั้งฝ่ายสนับสนุนและคัดค้านละครกำลังเริ่มขึ้นแล้ว เขามองไปที่เบียทริกซ์ รอยยิ้มของเธอยังคงอยู่ แผนการพวกนี้เธอเตรียมตั้งรับไว้แล้วใช่ไหมเขาหันไปมองเรนิส ใบหน้าที่ซีดขาวจากความหนาวดูซีดลงไปอีก ยังดีที่มีเกราะป้องกันเวทย์โจมตี หากเกิดเหตุการณ์อะไรขึ้นมา เขากลัวว่าเธอจะบาดเจ็บอีก&nbsp;เสียงด่าทอของผู้คนเริ่มดังขึ้นเรื่อยๆ ผู้คนทะเลาะโต้เถียงกันพระราชินีน่าตายนั่นยังจิบเหล้าเหม็นๆอย่างไม่สะทกสะท้าน ส่วนสามีหน้าไม่อายที่นั่งข้างๆมีรอยยิ้มพึงพอใจ ไม่ต้องเดาก็รู้ว่าใครอยู่เบื้องหลังเหตุการณ์นี้เบียทริกซ์ปลดฮูดเสื้อคลุมของเธอลง เผยให้เห็นใบหน้างดงามและเส้นผมยาวสยาย ลมพัดเส้นผมเธอปลิว ที่สะดุดตาคือเทียร่าประดับพลอยสีฟ้า แบบเดียวกับที่พระราชินีพระองค์แรกทรงเคยสวม เหมือนกับในรูปวาดและรูปปั้นในปราสาทและตามวิหารของอาณาจักรเสียงผู้คนที่โต้เถียงกันเงียบไปทันทีเบียทริกซ์ใช้มือประสานกันสองข้าง ตามองหลุบลง ต้องเรียกได้ว่าเลียนแบบท่าทางในภาพวาดที่เขาเห็นเมื่อวานเกือบจะทั้งหมด ตอนนี้เธอเดินมาถึงแท่นบูชา คุกเข่าและวางฝ่ามือลงทั้งสองข้าง หลังจากนั้นเอาเข็มเจาะนิ้วมือหนึ่งแล้วหยดเลือดลงไปบรรยากาศโดยรอบเปลี่ยน บริเวณลานดินมีหญ้าและดอกไม้สีขาวผุดขึ้นมาในพริบตา ลานพิธีกลายเป็นทุ่งดอกไม้&nbsp;ถึงแม้จะมีต้นไม้ขึ้นบ้างในอาณาจักรนี้แต่เป็นการเลี้ยงด้วยเวทย์น้ำที่ใช้น้ำอุ่น ปลูกต้นไม้ได้บ้าง แปลงเกษตรสร้างในที่กำบังและใช้น้ำอุ่นเลี้ยง ที่เลื่องลือคือแอปเปิ้ลหิมะที่ใช้เวทย์น้ำเลี้ยงเช่นกัน แต่คนที่มีเวทย์ธาตุไม้ในดินแดนนี้เรียกว่าแทบจะไม่มี และการจะสร้างทุ่งดอกไม้ขึ้นมากลางน้ำแข็งในพริบตา ระดับพลังเวทย์ต้องไม่ใช่แค่ระดับพื้นฐานแน่นอนในงานพิธีนี้ เขารู้จักคนที่ทำได้แค่ 2 คนเท่านั้น&nbsp;เขาหันไปมองเรนิส เธอมองมาที่เขาอย่างงุนงงและเหมือนจะนึกขึ้นได้ เธอหันขวับไปมองเธมม์ เขามองตามสายตาของเธอไปนายอ้วนนั่นร่ายเวทย์ธาตุไม้สร้างทุ่งดอกไม้ขึ้นมาในดินแดนที่ประชากรเกือบทั้งหมดมีแต่ธาตุน้ำ น้อยคนที่จะเคยเห็นเวทย์แบบนี้ เวทย์ธาตุไม้สามารถสร้างทุ่งดอกไม้ได้ พวกเขาอาจจะนึกว่าเป็นปาฏิหาริย์เสียงฮือฮาดังขึ้นทั่วบริเวณ ตามตำนานบอกว่าวันที่ปฐมราชินีทรงประสูติ มีดอกไม้สีขาวเกิดขึ้น สีหน้าผู้คนต่างบ่งบอกถึงความศรัทธา“หรือจะเป็นปฐมราชินีกลับชาติมาเกิด” เสียงซุบซิบดังขึ้น“เป็นนิมิตจากสวรรค์”นิมิตจากสวรรค์บ้าบออะไรกัน แผนการของผู้หญิงร้ายกาจคนหนึ่งต่างหาก จอมมารนึกแย้งในใจ คนพวกนี้ช่างงมงายโง่เขลาเสียจริง นี่คือเหตุผลที่เบียทริกซ์ตีสนิทกับเธมม์ก่อนหน้านี้ใช่ไหม วางแผนให้เขาสร้างปาฏิหาริย์ดอกไม้บานในดินแดนน้ำแข็งเบียทริกซ์ไม่ธรรมดาจริงๆ เขาเหลือบมองไปทางเจ้าชายพระสวามี สีหน้าเขาดูไม่ได้อย่างยิ่ง ชายคนนั้นหันไปกระซิบกับคนใกล้ตัว คนด้านข้างเจ้าชายพระสวามียกมือทำสัญญาณทันใดนั้น เหตุการณ์เริ่มวุ่นวายขึ้นทันที มีการโจมตีผู้คนในบริเวณพิธี มีคนร่ายเวทย์ดาบน้ำแข็งใส่ผู้คนและแขกนี่แหละ เวลานี้ งานที่เขาต้องทำ เบียทริกซ์ขอให้เขาจัดการคนคนหนึ่งทันทีที่มีเหตุการณ์วุ่นวายขึ้น เรื่องอื่นเธอเตรียมพร้อมไว้หมดแล้ว&nbsp;เจ้าชายพระสวามีลุกขึ้นยืนตะโกน “มีคนร้าย คุ้มครองพระราชินี”องครักษ์จำนวนหนึ่งนำเสด็จพระราชินีขี้เมาที่ดูยังโซซัดโซเซออกไป เสียงกรีดร้องของผู้คนดังขึ้น มีคนบาดเจ็บ คราบเลือดเห็นได้ชัดบนหิมะสีขาวเขาหันไปมองเรนิสที่ยืนอยู่กับเบลล่า ทั้งคู่จับคู่กันร่ายเวทย์ป้องกัน สถาณการณ์ดูไม่น่าเป็นห่วง ถ้ามีอะไรเกิดขึ้นอย่างน้อยมีเกราะป้องกันเวทย์โจมตีรุนแรงได้ เขาจับตามองไปที่เป้าหมาย ท่ามกลางความชุลมุน เสียงสั่งการของเจ้าชายพระสวามีและบรรดาอัศวินในสังกัดต่างต่อสู้กับคนร้ายเขาหัวเราะในใจ ละครฉากหนึ่ง คนร้ายกับอัศวิน พวกเดียวกันทั้งนั้น คนของเจ้าชายพระสวามีนั่น น่าจะมีคนของเบียทริกซ์แทรกซึมเข้ามาผสมโรงให้วุ่นวายมากขึ้น เขาหลบหลีกคนที่เข้ามาโจมตีเพื่อเข้าใกล้เป้าหมายให้ได้มากที่สุด พร้อมกับเตรียมร่ายเวทย์ดาบน้ำแข็ง เขาหาจังหวะที่การโจมตีมาจากหลายด้านและไม่มีใครสังเกต ภายในพริบตาดาบน้ำแข็งของเขาพุ่งออกไปเสียบทะลุหัวใจของเจ้าชายพระสวามีจากด้านหลัง พร้อมกับที่เขาก้มลงหลบเวทย์น้ำแข็งที่โจมตีเขาเข้ามา ใช้ธาตุมืดปัดเวทย์พวกนั้นออกไปให้พุ่งใส่เป้าหมายของเขาแทน เจตนาให้เวทย์พวกนั้นซ้ำเติมและกลบเกลื่อนเพื่อไม่ให้ใครรู้ว่าเขาเป็นคนลงมือ เจ้าชายพระสวามีทรุดตัวลง เลือดมากมายทะลักออกมาจากอกของเขา พร้อมกับเกล็ดน้ำแข็งจำนวนหนึ่งแทงตามร่างกาย เกล็ดน้ำแข็งจากเวทย์โจมตีของคนร้ายพวกนั้นนั่นแหละมีเสียงตะโกนมา “เจ้าชายพระสวามีถูกลอบโจมตี”เขาหลบออกจากตำแหน่งนั้นอย่างแนบเนีบน งานของเขาเสร็จลงแล้วทำไมต้องใช้เวทย์น้ำงั้นหรือ ก็จะได้ไม่มีใครรู้ว่าใครเป็นผู้ลงมือ ในอาณาจักรแห่งนี้ เวทย์โจมตีส่วนใหญ่เป็นดาบน้ำแข็งทั้งนั้น ของใครเป็นของใคร ไม่มีใครรู้ ไม่มีหลักฐานทันทีที่ตัวบงการก่อเหตุตาย คนร้ายเหมือนจะรู้ว่าลงมือไปไม่ได้อะไร พวกคนร้ายต่างถอยหนีอย่างรวดเร็วเขามองหายายแมวบ้าก่อนจะถอนหายใจอย่างโล่งอก เรนิสยืนอยู่กับเบลล่า ทั้งสองคนดูไม่ได้บาดเจ็บอะไร แต่นั่นแหละ พวกเธอไม่ใช่เป้าหมายหลักเสียงเบลล่ากรีดร้องขึ้นมา “พี่หญิงอยู่ไหน”ท่านแม่ของเบลล่าที่พึ่งจัดการคนร้ายไปมีสีหน้าตกใจเช่นกัน เธอหันไปสั่งการผู้คน “ตามหาเจ้าหญิงรัชทายาทเร็ว”สรรพนามการเรียกเปลี่ยน หลังการหยดเลือดลงบนแท่นพิธีถือว่าพิธีเสร็จสิ้นแล้ว เบียทริกซ์ถือเป็นเจ้าหญิงรัชทายาทอย่างสมบูรณ์&nbsp;เขามองไปรอบๆลาน มีกองหินกองหนึ่งอยู่ถมกันคล้ายภูเขา ทุ่งดอกไม้หายไปหมดแล้วอย่าบอกนะว่าเบียทริกซ์ถูกฝังทั้งเป็นอยู่ในนั้น ถ้ายายนั่นตายขึ้นมา การลงทุนลอบสังหารคนของเขาไม่สูญเปล่าหรือไง แล้วใครจะเป็นคนจ่ายค่าตอบแทนหากยายนั่นตายไปจริงๆเรนิสวิ่งมาดึงมือเขา “เธมม์น่าจะอยู่ใต้กองหินนั่น มันเป็นเวทย์การป้องกันตัวของนายนั่น เราไปช่วยขุดเอาเขาออกมากัน”เวทย์การป้องกันตัวด้วยการสร้างภูเขาหินทับตัวเอง...เวทย์งี่เง่าแบบนี้ก็มีด้วยเขาไม่รู้จะบรรยายอย่างไร...ยายแมวบ้าที่ดูไม่ได้ฉลาดเท่าไหร่ ยังดูมีหัวคิดว่านายเธมม์มากหากเธมม์ถูกดึงตัวไปเป็นสมาชิกสภาที่ปรึกษาอาณาจักรน้ำแข็งจริง น่าจะเป็นผลดีกับตระกูลเทรลิสมากกว่า เขายังมองไม่เห็นทางรอดของตระกูลเลยหากนายนั่นเป็นผู้ครองแคว้นขึ้นมาจริงๆ หาคนใหม่ได้ย่อมดีกว่า ไม่รู้ท่านพ่อของเรนิสคิดสั้นขนาดนี้ได้อย่างไรถึงเลือกนายอ้วนนี่เป็นบุตรบุญธรรมเบียทริกซ์หายตัวไป นายเธมม์ชอบเบียทริกซ์ หรือว่านายนั่นจะเอาตัวเองเป็นโล่ห์กันเบียทริกซ์ไว้ถ้าอย่างนั้นเบียทริกซ์อาจจะไม่มีชีวิตรอดแล้วจริงๆ หากถูกนายนั่นทับไว้พร้อมกองหินเท่าภูเขา ยายนั่นไม่แบนติดดินเลยหรือไง น้ำหนักนายเธมม์นั่นใช่จะน้อยๆที่เหตุการณ์วุ่นวายมาก เป็นเพราะว่าคนร้ายหาเป้าหมายลอบสังหารอย่างเบียทริกซ์ไม่เจอ ใครจะคิดว่ายายนั่นถูกฝังอยู่ใต้กองภูเขาหิน&nbsp;แย่ แย่ที่สุด อย่าบอกนะว่าเขาทำงานโดยไม่ได้อะไรตอบแทน...&nbsp;&nbsp;Writer’s note: บทนี้มีอีกครึ่งนึงค่ะ เดี๋ยวมาลงให้ต่อ แค่ครึ่งแรกมันยาวเกิน 10 หน้า A4แล้ว เลยขอแบ่งครึ่งโถ่ ลูกเธมม์ของหม่ามี้ เป็นยังไงบ้างลูก&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 

 </div> 
