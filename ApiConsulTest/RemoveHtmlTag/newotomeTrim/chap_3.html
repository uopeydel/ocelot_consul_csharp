 <div style="word-wrap: normal;width:90%;">
			
				
    &nbsp;  ซีริลมาส่งเธอที่รถม้า เจนนี่ขึ้นไปนั่งบนรถรอก่อนแล้ว เขาดึงมือเธอไว้ว่ามีเรื่องจะคุย  “เรนิสสนิทกับเจ้าหญิงแอริลและเจ้าชายอองตัวร์มากไหม”  “ไม่เพคะ” ยืนยันคำเดิม  “เรนิส” เสียงเขานุ่มนวลมากกว่าเดิม “แคว้นเทรลิสมีชายแดนติดกับอีสเทร่า เธอเข้าใจดีใช่ไหม”  “เพคะ ทางตระกูลเราไม่เคยเอาใจออกห่างจากอาณาจักรฟานส์” พูดมาขนาดนี้แล้ว เธอตอบในสิ่งที่เขาต้องการฟังจะได้จบๆ  “ดีมากเรนิส ขอบคุณที่เธอเข้าใจอะไรง่ายๆ” เขายิ้มให้เธอด้วยความพึงพอใจ  มือซ้ายเขาลูบศีรษะเธอเบาๆอย่างนุ่มนวล แววตาเขาดูอ่อนละมุนลง  เรนิสถอนหายใจ โชคดีที่เธอรู้จักเขาดีพอ ที่จริงการดีลกับซีริลไม่ได้ยุ่งยากอะไรมาก แค่เข้าใจเขา เข้าใจว่าสิ่งที่เขาต้องการคืออะไรและให้ในสิ่งที่เขาต้องการก็พอ ไม่มีอะไรมากมาย  ถ้าเทียบในบรรดาหมากทั้งหลายของเขาที่เขาชักใยอยู่ เขาก็นับว่าดีกับเธออยู่มาก สถานการณ์ไม่จัดว่าเลวร้ายหรอก  ในฐานะทายาทตระกูลเทรลิส เธอต้องระวังไม่ให้เกิดปัญหากับตระกูลของเธอ  &nbsp;  “เจ้าชายนิสัยเสียนั่นคุยอะไรกับเธอ” เจนนี่ซักไซ้  นี่พี่สาวหรือแม่กันแน่ ท่านแม่เธอยังไม่เคยถามอะไรแบบนี้เลย  “อบรมเรื่องการวางตัว” เรนิสตอบเรียบๆ  “ชิ...คิดดูสิ นี่ยังไม่แต่งยังบงการขนาดนี้เลย ลองแต่งงานไปไม่สั่งนู่นสั่งนี่แย่เลยหรือไง” เจนนี่เหมือนจะไม่ถูกใจซีริล ไม่ใช่ครั้งแรกที่แสดงออกมา  &nbsp;  โรงเรียนเปิดเทอมใหม่ ไม่มีอะไรมากมาย ทุกอย่างเหมือนเดิม  แอริลที่ไม่มีใครคบกลับมาคลุกคลีกับพวกเธออีกแล้วโดยที่ไม่มีใครต้อนรับ  แต่ความหน้าด้านของแอริลดูไม่มีลิมิต เขาจะทำใครจะทำไม  อ้อ มีคนนึงที่คุมแอริลได้...เจนนี่ แค่ยายแสบปรายตาปราม แอริลก็อยู่ในความสงบทันที  เจนนี่ยอดเยี่ยมที่สุด  &nbsp;  &nbsp;  เธมม์ช่วงนี้เหมือนมีความลับ ทำตัวลับๆล่อๆ แถมมีการสั่งเลดี้มาร์ธาซื้อของแปลกๆ เช่น ริบบิ้นผูกผม หวีสับ กำไลข้อมือ  แถมยังปลีกตัวไม่มารวมกลุ่ม...  หรือว่านายหมูจะมีแฟน???  เรนิสพยายามเค้นถาม แต่นายหมูเหมือนรู้ตัว ปิดปากสนิท  เรื่องนี้ดูมีเงื่อนงำ  หรือเธอควรจ้างกระดานข่าวไปสืบ  แต่ก่อนจะจ้าง ต้องหาก่อนว่ากระดานข่าวคือใคร ซึ่งตอนนี้ยังเป็นความลับสุดยอดของโรงเรียน  &nbsp;  &nbsp;  เด็กตระกูลพาร์กเกอร์ที่น่าสงสารมากนั่น พยายามหาทางย้ายมาเรียนที่โรงเรียนเวทย์ฟานเซียส์  แต่แอริลปิดทางทุกอย่าง  “ฉันบอกพี่หญิงอเดลลีนว่าถ้าปล่อยมันมาอยู่ที่นี่ ฉันไม่รับรองความปลอดภัย ฉันอาจจะระเบิดหอพักทิ้งอีกก็ได้”  &nbsp;  &nbsp;  “ถ้านายจะวางระเบิด นายช่วยไปวางไกลๆหอพักฉันนะ” เรนิสกระซิบ เธอยังไม่อยากตายจากระเบิดอีกรอบ  &nbsp;  นายน้อยตระกูลพาร์กเกอร์จึงยังเรียนอยู่ที่เดิม  “เขาชื่ออะไรนะแอริล” เรนิสถาม เรียกแต่นายพาร์กเกอร์ ตกลงชื่ออะไร  “จะรู้ไปทำไม” แอริลตวัดเสียง   เอิ่ม ท่าทีอย่างนี้เริ่มพัฒนาเป็นผู้หญิงหน่อยละ เหมือนมีจริตจะก้าน ดูแง่งอน  “แค่อยากรู้ เวลาเรียกจะได้เรียกถูก”  “ฉันไม่รู้หรอก ไม่เคยจำชื่อเด็กผู้ชาย” เขาตอบอย่างกวนๆ “จำไปทำไม เด็กผู้ชาย”  เรนิสชี้ไปที่ซิลบาสเตียน “แล้วเธอเรียกเขาว่าอะไร”  “นายหน้าสวยเสียชาติเกิด”  เรนิส “..”  &nbsp;  ซิลบาสเตียนมองแอริลอย่างเยียดหยาม “แล้วยังไง หญิงไม่งาม แถมยังไร้พลังเวทย์”  แอริลโต้กลับไป “ฉันไม่ใช่ผู้หญิง”  ซิลบาสเตียนส่งสายตาที่เหยียดหยามกว่าเดิม “โตมาจนขนาดนี้ยังไม่รู้อีกหรือว่าตัวเองเป็นผู้หญิงหรือผู้ชาย”  แอริลโกรธจนแทบจะคุมไม่อยู่ “นาย...นาย ไอ้เวร.. @#$^^%$Z(censor)” ก่อนจะกระทืบเท้าออกไป  โห หญิงมาก สาวสุดๆ มีงอนด้วย...  หรือคู่นี้อาจจะเหมาะกัน ปีศาจสาว กับเจ้าหญิงทอมบอย พฤติกรรมแบบคู่กัดพัฒนาเป็นความรัก...  เลิศเลอเพอร์เฟ็ค  นายปีศาจหันมาพูดกับเธอ “ราชวงศ์อีสเทร่าถ้าจะแย่แล้ว เจ้าหญิงยังแยกไม่ออกว่าตัวเองเพศอะไร แถมชอบพูดภาษาประหลาดฟังไม่รู้เรื่อง ประหลาดที่สุด”  ไม่มีคำบรรยาย นายปีศาจ นายคิดว่าตัวเองปกติหรือยังไง  ที่กลุ่มเธอไม่มีใครคบไม่ใช่เพราะเย่อหยิ่งจองหองหรอกนะ   ประหลาดจนคนกลัว  &nbsp;  ในเมืองหลวง ละครเรื่องรักสามเส้านั่น เป็นที่นิยมมาก โรงละคร สองในห้าโรงละครใหญ่ของเมืองหลวงจัดแสดงละครเรื่องนี้  ที่นี่ไม่มีกฏหมายลิขสิทธิ์บทประพันธ์ ไม่งั้นยายแสบคงรวยเละจากการขายบทละคร  น่าเสียดาย  แต่ไม่เข้าใจ พอโรงละครเอาไปแสดง กลับมีการเปลี่ยนโครงเรื่อง  ตอนจบของเรื่อง มีการเปลี่ยนให้เจ้าชายคู่หมั้นเสียบเจ้าชายต่างอาณาจักรตายแทนที่จะเหมือนเรื่องดั้งเดิม  เธอเจอกับลิลลี่ สจ๊วตที่ผันตัวเองไปเป็นผู้คุมการแสดงแล้วโดยบังเอิญตอนเธอกลับบ้านช่วงวันหยุด แล้วแวะซื้อของ ลิลลี่บอกเธอว่า หลังละครแสดงไปได้ 3-4วัน มีคำสั่งจากในวังมาให้เปลี่ยนตัวพระเอกทันที  ไม่เข้าใจเลย แค่ละครอะไรกันนักหนา มีใครคิดอุตริแม้แต่เรื่องเปลี่ยนบทละครให้เป็นแบบที่ตัวเองชอบ จิตใจคับแคบที่สุด  เอาเหอะ ละครเหลวไหลแบบนั้น เธอไม่คิดจะไปดูหรอกนะ จะเปลี่ยนบทยังไงก็ไม่เกี่ยวกับเธอ  เจนนี่หัวฟัดหัวเหวี่ยงกับเรื่องนี้  “นี่ต้องเป็นผลงานเจ้าชายนิสัยเสียนั่นแน่นอน”  ไม่มีหลักฐานอะไรบอกว่าซีริลทำอะไรแบบนี้  ระดับเจ้าชายอันดับ 1 เนี่ยนะ จะสนใจอะไรกับบทละครไร้สาระ   &nbsp;  &nbsp;  ซีริลแวะมาหาเธอหลายครั้ง บางครั้งมารอเธอหลังเลิกเรียน บางครั้งมีของจุกจิกติดมือมา ไม่ว่าจะดอกไม้ ไม่ว่าจะเครื่องประดับเล็กๆน้อยๆ หรือขนม  ช่วงนี้ลูกรักผู้ผลิตเกมจัดโปรโมชั่นอะไรอยู่ ลดแลกแจกแถม??  “เรนิส” ซีริลถาม “เธอคิดว่ายังไงเรื่องแกรนด์เลดี้ดิอานส์ แต่งงานกับใครจะดีที่สุด”  คำถามนี่ ดูการเมือง หรือถามแบบทั่วไป  ซีริลไม่เคยยุ่งเรื่องชู้สาวของใครถ้าไม่มีผลประโยชน์  “เรื่องนี้เป็นเรื่องที่ดยุคแห่งลูฟฟ์ต้องพิจารณารึเปล่าคะ” เรนิสถามกลับ  “แล้วเธอมีความคิดเห็นว่ายังไงล่ะ ฉันอยากฟัง”  อืม ไม่ว่าจะแวน หรือแอนเธม ซีริลเสียประโยชน์ เขาย่อมไม่ชอบอยู่แล้ว  เธอควรตอบให้ตรงใจหรือไม่ตรงใจเขาดีล่ะ  หรือว่าตอบให้ตรงใจดิอานส์ ซึ่งน่าจะตรงใจเขาเช่นกัน  “ท่านหญิงดิอานส์ชอบพอกับดยุคแห่งวินส์ตัน ถ้าเธอเลือกเองได้เธอคงเลือกดยุคแห่งวินส์ตัน” ไม่รู้จะดีไหม แต่ตัวเลือกนี้ดีกว่าสำหรับซีริล หากเทียบแวนและแอนเธม  “เรนิส เธอคิดเหมือนฉันเลย” เขาหัวเราะเบาๆ “เรานับว่าใจตรงกัน”  ใจตรงกัน เธอไม่ได้ใจตรงกับเขาหรอก เธอแค่คิดให้เหมือนเขาเท่านั้นเอง  แต่หากลงเอยกันได้ ดิอานส์คงดีใจมาก  ในฐานะเพื่อน เธอย่อมหวังให้เพื่อนมีความสุขมากกว่าจะต้องแต่งงานแบบการเมือง  &nbsp;  &nbsp;  กลับเข้าโรงเรียนได้ไม่นานก็มีข่าวน่าสนใจ  ข่าวดังทั่วเมืองหลวง เรื่องผู้แทนพระองค์ที่ปกครองแคว้นวินส์ตันอยู่กราบทูลพระราชาว่าดยุคแห่งวินส์ตันและแกรนด์เลดี้ดิอานส์แห่งลูฟฟ์รักใคร่ชอบพอกัน ทั้ง 2 คนต่างมีความเหมาะสมกันอย่างยิ่ง   ที่จริงเรื่องนี้เป็นที่รู้กันทั่วโรงเรียนตั้งแต่ตอน 2 คนนั้นยังเรียนอยู่ ว่า 2 คนนั้นชอบกัน  พระราชาทรงมีพระกรุณาพระราชทางสมรสให้กับทั้งคู่ เพื่อให้ทั้ง 2 คนได้สมหวังในความรัก  ดยุคแห่งลูฟฟ์น้ำท่วมปาก ในเมื่อมันเป็นความจริง  แค่ได้ยินข่าว เรนิสก็เห็นหน้าของคู่หมั้นหนุ่มลอยมา  ใครได้ประโยชน์สูงสุดจากเรื่องนี้ หากไม่นับคู่สมรสที่สมหวังในความรัก  ซีริลได้ประโยชน์ที่สุด ทำไมซีริลจะไม่รู้ว่าแคว้นบาร์ตันและทริฟเวอร์ทาบทามดิอานส์อยู่ ซึ่งไม่ว่าดิอานส์จะแต่งงานกับใคร ดยุคแห่งบาร์ตันล้วนได้ประโยชน์  งานนี้สำเร็จ ดยุคแห่งวินส์ตันซึ่งกำลังจะอายุครบ 20 ปีและจะปกครองแคว้นเองต้องขอบคุณซีริลที่ให้ความช่วยเหลือ ไม่นับเฌอร์ที่ต้องสนับสนุนซีริลอยู่แล้ว เท่ากับว่าแคว้นวินส์ตันเลือกข้างซีริล  แคว้นลูฟฟ์ถูกดึงกลับมาอย่างช่วยไม่ได้ แถมสินสมรสที่ไม่น่าจะน้อยของดิอานส์จะต้องเทลงไปที่แคว้นวินส์ตัน คราวนี้เศรษฐกิจคงจะดีขึ้น  งานนี้คนที่กระอักเลือดน่าจะเป็นดยุคแห่งลูฟฟ์ซึ่งเสียทั้งลูกสาวและสินสมรสก้อนโต  หมากเกมนี้ของซีริลเดินได้หมดจดงดงาม ได้ทั้งซื้อใจพี่ชายของเฌอร์ ทั้งทำลายแผนดึงแคว้นลูฟฟ์มาเข้าพวกของดยุคแห่งบาร์ตัน  จะว่าไปตามพล็อตเกมที่ลงเอยได้ประมาณ 20 แบบ โอกาสที่ซิลบาสเตียนจะชนะได้เป็นพระราชามีแค่ 4 ใน 20 เท่านั้น นอกนั้น ซีริลจะชนะ  &nbsp;  ถ้าไม่นับเรื่องการเมือง อีกมุมนึงน่ายินดีกับคู่บ่าวสาวที่สมหวัง ถือว่าได้รับพรจากสวรรค์ ที่แม้แต่พระราชาและราชินียังไม่ได้รับ  &nbsp;  แต่...ในฐานะทายาทตระกูลเทรลิส เธอต้องได้ประโยชน์อะไรจากเรื่องนี้บ้าง  &nbsp;  โอกาสมาถึงแล้ว  เรนิสจรดปากกาเวทย์เขียนจดหมายด่วนส่งให้เลขาส่วนตัวของเธอ  “ให้สั่งซื้อยาปลูกผมมาสต็อคไว้เตรียมขายให้แคว้นลูฟฟ์”  แน่นอน ท่านดยุคแห่งแคว้นลูฟฟ์ ท่านพ่อของดิอานส์เวลาเครียดผมจะร่วงหนักกว่าเดิม ศีรษะที่ล้านอยู่แล้วย่อมต้องการยาปลูกผมจำนวนมาก  ข้อความถัดไป  “เร่งการผลิตลูกแก้วเวทย์ที่ใช้บอกรัก ให้คนเอาคอลเล็คชั่นต่างๆไปนำเสนอท่านหญิงดิอานส์ด้วย อย่าลืมปล่อยข่าวว่าท่านหญิงเลือกลูกแก้วของที่ร้านสำหรับใช้ในงานแต่ง”  แน่นอนอีกนั่นแหละ เมื่อมีงานแต่งงาน ย่อมต้องการลูกแก้วเวทย์ไปประดับฉาก  ตอนพี่สาวของท่านหญิงดิอานส์แต่งงาน เธอขายได้ตั้ง 200 ลูก  คราวนี้ก็น่าจะใกล้เคียง หรืออาจจะมากกว่า  แถมหลังปล่อยข่าว คนทั่วไปก็อาจจะซื้อสินค้าเธอเพิ่มด้วย ยอดขายทะลุ ยิ่งต้นปีหน้าฤดูใบไม้ผลิคนนิยมจัดงานแต่งงาน สินค้ายิ่งน่าจะขายดีจนผลิตแทบไม่ทัน  มีอะไรอีก อ้อ   เรนิสจรดปากกาเขียนต่อ  “ยุยงให้ท่านหญิงดิอานส์จัดงานแต่งในแคว้นลูฟฟ์”  แคว้นวินส์ตันสภาพเศรษฐกิจไม่ดีนัก งานแต่งหรูหราย่อมไม่ดี ประชาชนอาจจะต่อต้าน จัดงานใหญ่ไม่ได้   หากจัดที่แคว้นลูฟฟ์ย่อมต้องหรูหราอย่างที่สุด แถมประหยัดค่าขนส่งลูกแก้วเวทย์ เพราะใกล้แคว้นเทรลิสมากกว่ามาก   ขายได้มากขึ้น ค่าขนส่งลดลง กำไรย่อมเยอะขึ้นไปด้วย  เห็นไหมว่า เรนิสคิดอย่างรอบคอบที่สุด   เงินทองจงไหลมาเทมา...  เห็นไหมว่า เธอสมกับเป็นทายาทตระกูลเทรลิสที่ร่ำรวยที่สุดใน 12 แคว้น  เรื่องเกมการเมืองอาจไม่เก่งเท่าคู่หมั้น หรือทายาทตระกูลอื่น  แต่เรื่องหาเงิน เธอมั่นใจว่าเธอเหนือชั้นกว่าใครๆ ในทั้ง 12 ตระกูล   แม้แต่ซีริลที่เชื่อกันว่าเรื่องเกมการเมืองเป็นยอด เรื่องหาเงินไม่มีทางสู้เธอได้แน่นอน... เชื่อเธอไหมล่ะ  &nbsp;  &nbsp;  Writer’s note: เรนิสได้ทำการเปลี่ยนโอโตเมะเกมเป็นเกมเศรษฐีอีกละ  ไม่มีอะไรจะพูดเกี่ยวกับนาง คนอื่นเล่นเกมการเมือง นางอาศัยช่องว่างมาหาเงิน  ทำใจหน่อย สมองนางมีไว้หาเงินเป็นหลัก เรื่องอย่างนี้นางจะไวมาก  เรื่องการเมือง ดูพัฒนาขึ้นแล้ว  ส่วนสมองเรื่องโรแมนซ์ยังไม่พัฒนา....รอต่อไป  &nbsp;  อ๊ะๆ พูดถึงบทที่แล้วก่อน ผลจากอาวุธชีวภาพ เชื้อมโนได้แพร่ระบาดในหมู่รีดซะแล้ว บอกแล้วว่าให้ระวัง ทางเราเตือนท่านแล้ว...   Review ให้อีกทีจะได้เข้าใจตรงกัน  นายปีศาจ : ผู้หญิงด่าแปลว่าผู้หญิงรัก ดังนั้น ด่า = รัก (ตามตรรกะของท่าน)  ยายแมวเอ๋อ : &nbsp;&nbsp;&nbsp;&nbsp;&nbsp;&nbsp;&nbsp; ที่เขาด่านางบ่อยๆแปลว่ารักรึเปล่า = นางประชดอยู่   แล้วนางบอกว่าเขาโง่ คำว่า โง่คือโง่ ด่า = ด่า จริงๆ  นายปีศาจ : “อือ” &nbsp;แปลว่า เขา...นาง (ไปเติมเอง มโนได้)   ยายแมวเอ๋อ: คำว่า “อือ” แปลว่า เขาเข้าใจแล้วว่านางประชด เข้าใจตรงกันนะ   นายปีศาจ : เมื่อกี้นางว่าเขาโง่ใช่ไหม คำว่า โง่ = รัก (นายปีศาจมโนเอาเอง)  ยายแมวเอ๋อ: เออ ใช่ คำว่า โง่ = โง่ นางด่าจริงๆ แต่นายปีศาจคิดไปไกลแล้ว  สรุปคุยกันคนละภาษา ...เอวัง  นายปีศาจได้รับเชื้อมโนเข้าไปแล้ว และได้ส่งต่อเชื้อนี้ให้กับผู้โดยสารเรือและFC  ขอแสดงความเสียใจด้วย เชื้อมโนยังไม่มียารักษา...วันนี้ไล่ตอบเม้นท์ไปครบหมดแล้วใน pc mode &nbsp;แต่พอเปิดใน mobile มันไม่ขึ้นอ่ะค่ะ คือขึ้นไม่ครบจนปัญญาจริงๆ ไม่รู้ทำไมของใครไม่ขึ้นไม่ต้องน้อยใจนะคะ เค้าตอบไปหมดแล้วอ่ะ ไม่ได้ข้ามของใครเลยนะ&nbsp;ไม่รู้จะทำไงให้มันขึ้นให้ครบ หรือพิมพ์รัวเกินไปมันอัพโหลดข้อมูลไม่ทันกลับไปพิมพ์ใหม่ก็ไม่รู้ว่าอันไหนจะขึ้นไม่ขึ้น กลัวมันซ้ำร้องไห้แปร๊บบบบ   

 </div> 
