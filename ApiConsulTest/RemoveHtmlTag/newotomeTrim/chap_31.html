 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลนั่งอยู่เบื้องพระพักตร์พระราชา สีพระพักตร์พระองค์เคร่งเครียด แผนที่วางไว้จะสำเร็จหรือไม่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนนี้พระองค์ทรงกำลังรอข่าว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เลดี้เบ็ธรินพระสุธารสชาให้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; น้ำชาถูกทิ้งไว้ ไม่มีใครดื่ม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาเองก็พลอยเครียดไปด้วย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; องครักษ์ลับเข้ามากระซิบรายงานพร้อมส่งเอกสารฉบับหนึ่งให้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สีพระพักตร์ดีขึ้นอย่างชัดเจน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แผนการสำเร็จถึงจะไม่ทั้งหมด บุตรชายคนโตของดยุคแห่งบาร์ตันเสียชีวิตแล้ว แต่ลูกชายเขารอดไปได้ ข่าวบอกมาว่าบาดเจ็บแค่เล็กน้อย” พระราชาผินพระพักตร์มารับสั่งกับเขา  “องครักษ์และกองกำลังของตระกูลจัดว่ามีฝีมือมาก แอนเธมบาดเจ็บเล็กน้อยเท่านั้นเองหรือ” เขาพึมพำ งานนี้เสด็จพ่อจัดคนไปไม่น้อย แต่ละคนล้วนแต่ฝีมือเยี่ยม แอนเธมหนีรอดไปได้แสดงว่าฝีมือไม่ธรรมดา  “ใช่ ไม่งั้นจะสร้างแรงกดดันให้พ่อมาหลายปีได้หรือ”   “ฝ่าพระบาท ครั้งนี้ตระกูลบาร์ตันคงจะไม่กล้าท้าทายฝ่าพระบาทอีกระยะหนึ่ง”  “แผนของลูกนับว่าดี ตอนนี้หลักฐานทุกอย่างพุ่งไปที่ลูกชายคนรองของท่านดยุค ถือว่ามีเหตุผล วางแผนฆ่าพี่ชายและหลานชายเพราะต้องการขึ้นเป็นผู้นำตระกูล”  ใช่ แผนการของเขาเอง แผนเดิมของเสด็จพ่อต้องการลอบสังหารทายาทชายตระกูลบาร์ตันทั้งหมด แต่การลอบสังหารท่านลุงทั้ง2 คนทำได้ยากเนื่องจากทั้งคู่แทบไม่เดินทางพร้อมกัน เขาเป็นคนเสนอความคิดให้เหลือลูกชายคนรองของท่านตาไว้แล้วโยนความผิดให้แทน  สาเหตุมาจากอะไรงั้นหรือ เสด็จพ่อทรงต้องการลดอำนาจของตระกูลบาร์ตันมาระยะหนึ่งแล้ว และถูกกระตุ้นด้วยการที่ดยุคแห่งบาร์ตันเข้าเฝ้าเสด็จพ่อเมื่อเดือนก่อน เสนอให้ตั้งซิลบาสเตียนเป็นรัชทายาท เห็นได้ชัดเจนว่าต้องการก้าวก่ายอำนาจของราชวงศ์และพระราชา  เสด็จพ่อทรงกริ้วมาก “ปกติลำดับการตั้งรัชทายาทชัดเจนว่าพี่มาก่อนน้อง ซีริลไม่ได้มีข้อเสียอะไร จะว่าไปความประพฤติดีกว่าซิลบาสเตียนด้วยซ้ำ”  สภาขุนนางล้วนแต่เห็นว่าเขาเหมาะสมกว่า แต่ดยุคแห่งบาร์ตันยืนยันว่าซิลบาสเตียนเหมาะสมกว่าอย่างไม่ฟังเหตุผลใดๆ การโต้เถียงอย่างเผ็ดร้อนในสภาขุนนางจบลงด้วยการที่ท่านตาของเขาหัวฟัดหัวเหวี่ยงกลับแคว้น  คำพูดดยุคแห่งบาร์ตันก็เกือบจะเท่ากับรับสั่งพระราชินี ไม่ก็รับสั่งของพระราชินีอาจจะมาจากคำพูดของท่านตา  เขาพอเข้าใจอยู่บ้าง ท่านตาอาจจะคิดใช้น้องชายลูกแหง่นั่นเป็นหุ่นเชิด ท่านตาคิดว่าน้องชายน่าจะควบคุมได้  ท่านตารู้จักซิลบาสเตียนน้อยไป เขาอยู่กับน้องชายลูกแหง่มาตั้งแต่เกิด เขายังไม่ค่อยเข้าใจความคิดน้องชายเลย ดูประหลาดเกินกว่าจะอ่านออก แต่ที่แน่ๆไม่มีใครควบคุมซิลบาสเตียนได้ น้องชายลูกแหง่ทำอะไรตามใจตัวเองไม่สนใจใคร   &nbsp;  หรือ เสด็จแม่อาจจะทรงเห็นด้วยว่าน้องชายลูกแหง่เหมาะสมมากกว่าเขา  คิดถึงตรงนี้ เขาก็อดน้อยใจไม่ได้เช่นกัน ความรักที่มีให้น้องชายลูกแหง่ดูไม่มีที่สิ้นสุด ขณะที่ความรักที่มีให้เขาช่างดูน้อยนิด  &nbsp;  &nbsp;  &nbsp;  &nbsp;  หากแผนครั้งนี้สำเร็จ อำนาจของตระกูลบาร์ตันจะลดลงฮวบฮาบทันที  เพียงแค่ลอร์ดแอนเธมไม่ตาย ถ้าตายไปด้วย ตระกูลบาร์ตันจะล้มทันที เพราะไม่มีทายาทชายสายหลักเหลือ ส่วนสายรองเป็นผู้ถูกกล่าวหา   ปัญหาถัดมาคือ เบลล่าจะเป็นผู้สืบทอดสายตรงทันที การแต่งงานของเบลล่ากับแวนอาจจะต้องล้มเลิกไปด้วยเพราะเบลล่าจะเป็นผู้สืบทอดตระกูล เช่นเดียวกับแวน และเบลล่าจะต้องหาเจ้าบ่าวที่ยินดีแต่งงานเข้าตระกูลบาร์ตันแทน  หากแผนการสำเร็จ ตระกูลบาร์ตันจะล้มและเสียพันธมิตรในคราวเดียวกัน  ตระกูลบาร์ตันเป็นเหมือนผงในดวงพระเนตรของเสด็จพ่อมานานตั้งแต่ขึ้นครองบัลลังก์  จริงอยู่ที่ตระกูลบาร์ตันช่วยเหลือเสด็จพ่อในการปราบกบฏ แต่เมื่อไม่มีกบฏให้ปราบ ตระกูลที่มีอำนาจมากเกินไปย่อมเป็นที่ระคายเคืองสายพระเนตร  เมื่อหมดฤดูล่าสัตว์ เสด็จพ่อทรงไม่อยากเลี้ยงสุนัขล่าเนื้อไว้อีก  แผนการครั้งนี้ลงมือโหดเหี้ยมมาก น่าจะมีคนตายไปหลายสิบคน  หากถามว่าเขารู้สึกผิดไหม ย่อมมีเป็นธรรมดา   คนที่ตายไม่ได้มีศักดิ์เป็นท่านลุงคนหนึ่งของเขางั้นหรือ  แต่เขาจำเป็นต้องช่วยเสด็จพ่อ เขาต้องเลือกคนที่สำคัญกับเขามากกว่า ตระกูลบาร์ตันสำหรับเขาแทบไม่มีความผูกพันใดๆ ไม่มีเลยจริงๆ   ท่านตาไม่เคยแยแสไม่เคยมีเยื่อใยให้เขาอยู่แล้ว   &nbsp;  ใช่ เสด็จพ่อรับสั่งว่า หากต้องการมีอำนาจ หนทางที่จะเดินต้องมีเลือด และซากศพเช่นกัน ไม่ใช่ทางที่โรยด้วยกลีบดอกไม้ และเส้นทางนี้เขาถูกเลือกให้เดินตั้งแต่เด็กแล้ว  &nbsp;  &nbsp;  เพียงแต่ น่าเสียดาย แผนการครั้งนี้มันสำเร็จแค่ครึ่งเดียว  ลอร์ดแอนเธมไม่ตาย และยังคงเป็นทายาทหลักต่อไป  &nbsp;  เขาถอนหายใจ...เสด็จแม่คงกริ้วมาก เขายังกังวลอยู่บ้าง แล้วเสด็จแม่จะพลอยกริ้วเขาไปด้วยไหม   เขาจะทำอะไรได้ คนที่เสด็จพ่ออยากให้ตาย ก็ต้องตาย เขามีหน้าที่ทำตามพระประสงค์  พระราชาทรงมีพระราชอำนาจสูงสุด ใครจะขัดได้   &nbsp;  &nbsp;  องครักษ์ลับอีกคนรีบร้อนเข้ามากระซิบรายงานพร้อมส่งเอกสารอีกฉบับให้  คราวนี้เสด็จพ่อทรงกริ้วมาก ทรงปัดถ้วยชาบนโต๊ะตกลงพื้น  เสียงถ้วยชากระทบพื้นแตกละเอียดดังห้องในห้องโถงที่เงียบสนิท  พระราชาทรงหันมาตวาดเลดี้เบ็ธ  “เบ็ธ คราวนี้เธอทำเกินไปแล้วนะ”  “ฝ่าพระบาท” เลดี้เบ็ธมีน้ำตาคลอขึ้นมา “ทรงตำหนิหม่อมฉันเรื่องอะไรเพคะ”  “อย่าคิดว่าฉันโง่นะ เรื่องที่เธอทำที่ผ่านมาฉันรู้หมด เพียงแค่ฉันคิดว่าไม่ใช่เรื่องใหญ่อะไร แค่ข่มขู่ ฉันเลยปล่อยไป แต่ครั้งนี้มากเกินไปแล้ว”  “ฝ่าพระบาท หม่อมฉันไม่รู้เรื่องเพคะ” เลดี้เบ็ธวิ่งมาคุกเข่าเบื้องพระพักตร์  “เธอไม่รู้เรื่อง แล้วองครักษ์ลับที่อยู่ในความดูแลของเธอตอนนี้อยู่ที่ไหน เรียกมารายงานตัวต่อหน้าฉันเดี๋ยวนี้เลย ถ้ามีใครหายไป ต้องมีคำอธิบาย”  สีหน้าเลดี้เบ็ธซีดลงทันตา “ฝ่าพระบาท หม่อมฉันผิดไปแล้วเพคะ” น้ำตาเธอไหลเป็นสายพร้อมเสียงสะอึกสะอื้น  “เธอทำเกินกว่าเหตุไปแล้ว ครั้งนี้ไม่ใช่ครั้งแรก ยังไงซิลบาสเตียนก็เป็นลูกชายฉัน เธอจำไว้ด้วย”  “ที่ผ่านมาเรื่องลอบสังหารไม่ใช่ฉันไม่รู้ แต่ฉันถือว่าเหตุการณ์เล็กๆน้อยๆนั่นเป็นการเตือนพระราชินีกับดยุคแห่งบาร์ตันว่าอย่ามาท้าทายฉันมากเกินไป”  “ฝ่าพระบาท” เลดี้เบ็ธคราง  “แต่ครั้งนี้มากเกินไปแล้ว ถ้าซิลบาสเตียนอยู่ในรถม้านั่น อาจจะตายจริงๆก็ได้”  &nbsp;  ซีริลขมวดคิ้ว เลดี้เบ็ธส่งคนไปลอบสังหารซิลบาสเตียน ครั้งนี้น่าจะลงมือรุนแรงกว่าทุกครั้ง  เขารู้มานานแล้วว่าเลดี้เบ็ธทำแบบนี้หลายครั้งลับหลังเสด็จพ่อ  เลดี้เบ็ธเป็นที่โปรดปรานและไว้วางใจมากถึงขนาดมีองครักษ์ลับส่วนตัวอยู่หน่วยหนึ่งจำนวนคนไม่น้อย และเธอใช้คนของเธอทำงานหลายอย่าง ครั้งนี้คาดว่าส่งคนไปลอบสังหารซิลบาสเตียน  โชคดีที่ไม่สำเร็จ ถึงแม้จะไม่ได้รักใคร่อะไรมากมาย แต่เขาก็ไม่ได้อยากให้น้องชายลูกแหง่นั่นตาย  เขาเคยคิดสงสัย เลดี้เบ็ธทำอะไรล้ำเส้นครั้งแล้วครั้งเล่า ความอดทนของเสด็จพ่อที่มีต่อผู้หญิงคนนี้ไม่มีขอบเขต ทั้งปกป้องและไม่เคยลงโทษ  เธอไม่ได้สวยเท่ากับพระราชินี&nbsp; ชาติตระกูลหรือพลังเวทย์ ไม่มีอะไรเทียบกันได้ หลายครั้งทำอะไรไม่มีหัวคิดก่อปัญหา ทั้งอาละวาดหึงหวงคนโปรดคนอื่น แต่ไม่ว่าจะสร้างความเสียหายเท่าไหร่ เสด็จพ่อไม่เคยลงโทษเลดี้เบ็ธเลย เสด็จพ่อก็มีจุดอ่อนเช่นกัน แค่น้ำตาของเลดี้เบ็ธ เรื่องทุกอย่างที่เธอทำก็จบลงแบบง่ายๆ  &nbsp;  “ไสหัวออกไปได้แล้ว แล้วก็ไปสำนึกผิดซะ” เสด็จพ่อทรงกริ้วจริงๆ ครั้งนี้ถึงกับไล่เลดี้เบ็ธออกไป “อย่าให้มีเหตุการณ์แบบนี้อีก”  เลดี้เบ็ธปาดน้ำตาที่ไหลออกมาและกลั้นเสียงสะอื้น เธอลุกขึ้นแล้วถอนสายบัวออกจากห้องไป  &nbsp;  เสด็จพ่อทรงห่วงน้องชายลูกแหง่จริงๆ หรือว่าทรงกังวลว่าถ้าซิลบาสเตียนตายไปจะเกิดเรื่องมีปัญหาวุ่นวายตามมากันแน่   ตามความคิดเขา อย่างไรก็เป็นลูกชายคนหนึ่ง ตราบใดที่ซิลบาสเตียนไม่คิดก่อกบฏ เสด็จพ่อย่อมไม่คิดทำร้ายหรือฆ่าน้องชายลูกแหง่อยู่แล้ว   &nbsp;  &nbsp;  “ซีริล” พระราชาทรงผินพระพักตร์มาทางเขา  “ฝ่าพระบาท”  “รถม้าของซิลบาสเตียนถูกโจมตี มีการใช้ระเบิด แถมมีมือสังหารและนักเวทย์ระดับสูงจำนวนมาก องครักษ์ของซิลบาสเตียนถูกสังหารเกินครึ่ง รู้ไหมว่าทำไมเขาไม่เป็นอะไรเลย”  “ฝ่าพระบาท หม่อมฉันไม่ทราบ ยังไม่ได้รับรายงานเรื่องนี้เลย”  “เพราะว่าซิลบาสเตียนไม่ได้อยู่ในรถม้าของตัวเอง”  “หรือว่าน้องชายจะระแคะระคายข่าวการลอบสังหาร และซ้อนแผน”  “ไม่ใช่ ขนาดพ่อเองยังไม่รู้เรื่องนี้ สายข่าวของซิลบาสเตียนจะรู้ได้อย่างไร คราวนี้เบ็ธวางแผนไว้รอบคอบมาก”  เขาเงียบ เสด็จพ่อทรงอยากจะรับสั่งอะไรกับเขางั้นหรือ  “ซิลบาสเตียนเดินทางด้วยรถม้าของตระกูลเทรลิส ตอนเกิดเหตุเขาอยู่ในรถม้าของท่านหญิงเรนิส และตอนนี้พวกเขาน่าจะอยู่ที่ใจกลางแคว้นบาร์ตันอย่างปลอดภัยดี”  ซีริลรู้สึกชาวาบตั้งแต่ศีรษะถึงปลายเท้า ซิลบาสเตียนอยู่ในรถม้าของเรนิส หมายความว่าอย่างไร น้องชายกับคู่หมั้นของเขาเดินทางกลับมาด้วยรถม้าคันเดียวกัน ซิลบาสเตียนย่อมนั่งเองไม่ได้หากไม่ได้รับคำเชิญหรือหากขอไปด้วยก็ต้องได้รับความยินยอมจากอีกฝ่าย ไม่ว่าจะเป็นแบบไหน ไม่ดีทั้งนั้น  “ฝ่าพระบาท ทั้งคู่เป็นเพื่อนร่วมชั้นเรียน อาจจะสนิทสนมกันบ้าง” เขาพยายามยิ้มแต่เหมือนรอยยิ้มครั้งนี้ปั้นได้ยากอย่างยิ่ง  “ซีริล เรื่องนี้ไปจัดการให้เรียบร้อย อย่าให้เกิดปัญหายุ่งยากภายหลัง คู่หมั้นกับน้องชายสนิทสนมกันเกินไปไม่ใช่เรื่องดี เรื่องนี้ไม่เหมาะสม” พระราชาทรงรับสั่งเรียบๆ  “หม่อมฉันทราบแล้ว”  “งานแต่งงานน่าจะจัดในปีหน้าได้แล้ว ค่อยเลือกช่วงเวลาอีกที”  เขายิ้มรับ ความรู้สึกเคร่งเครียดคลายลงทันที “หม่อมฉันจะคุยกับท่านดยุคเรื่องนี้ว่าควรจะเป็นช่วงไหน”  &nbsp;  &nbsp;  &nbsp;  เสียงประตูถูกกระชากออกมา ก่อนเสด็จแม่จะเดินเข้ามาพร้อมคนสนิทอีก 2 คน  มหาดเล็กที่เฝ้าหน้าห้องวิ่งตามเข้ามา  “ฝ่าพระบาท” พวกเขาดูกระวนกระวาย  “ออกไปให้หมด” เสด็จแม่ทรงรับสั่ง คนที่เดินตามเข้ามาต่างรีบออกไป  “เสด็จแม่” ซีริลเอ่ยขึ้นก่อนเดินไปหาพระราชินีที่เสด็จเข้ามา  “ซีริล” เสด็จแม่ทอดพระเนตรมาทางเขา “ลูกออกไปก่อน แม่มีเรื่องจะคุยกับเสด็จพ่อของลูก” ทรงเน้นคำว่าเสด็จพ่อมากเป็นพิเศษ  “เรื่องนี้ไม่ใช่เรื่องของเด็กๆ ลูกออกไปแล้วสั่งว่าไม่ต้องให้ใครเข้ามา” ทรงย้ำกับเขาอีกที  เขานึกแย้งในใจ เขาไม่ใช่เด็กแล้ว เพียงแต่ตอนนี้เขาไม่ควรอยู่ให้กระอักกระอ่วนใจ เขามองไปทางเสด็จพ่อซึ่งพยักพระพักตร์ให้เขา  ซีริลถอนหายใจ เขาเดินออกไปจากห้องแล้วปิดประตูลง  เสียงจากภายในห้องดังออกมา เขายืนพิงประตูอยู่ครู่หนึ่ง  “ฝ่าพระบาท ครั้งนี้เกินไปแล้ว”  “เราไม่ได้ทำอะไร”  “ทรงไร้คุณธรรมอย่างยิ่ง ทรงลอบสังหารพี่ชายของหม่อมฉัน”  “เธอพูดเรื่องอะไร อย่ามากล่าวหากันไร้สาระแบบนี้”  “แล้วเรื่องการโจมตีซิลบาสเตียน ฝีมือฝ่าพระบาทใช่ไหม หรือว่าฝีมือแม่คนโปรดอีกล่ะ แม่นั่นทำอะไรแบบนี้มาหลายทีแล้วนะ หม่อมฉันไม่ทนแล้ว มันมากเกินไปแล้ว”  “เธอเป็นบ้าไปหรืออย่างไร มีหลักฐานอะไรมากล่าวหาคนไปทั่ว เลิกพูดจาไร้สาระเสียที”  “ฝ่าพระบาท ทรงมีความเป็นมนุษย์อยู่ไหม เซียร์ก็เป็นพระโอรสเหมือนกัน”  “เราไม่รู้เรื่องอะไรทั้งนั้น ตอนนี้ซิลบาสเตียนก็ปลอดภัยดีแล้ว เธอยังจะโวยวายอะไรอีก”  “ฝ่าพระบาททรงเป็นฆาตรกรชัดๆ”  “หยุดพูดจาเหลวไหล ใครมาได้ยินเข้าจะคิดอย่างไร”  เสียงด่าทอโต้เถียงดังแว่วออกมาจากภายในห้อง ยังดีที่ทั้งคู่ไม่ได้ต่อสู้กัน แค่ตอบโต้กันด้วยคำพูดแค่นั้น  ซีริลหันไปสั่งองครักษ์และมหาดเล็ก  “ฝ่าพระบาททรงมีเรื่องสำคัญต้องหารือกัน ให้ทุกคนถอยห่างออกไปจากประตู 10 เมตร แล้วห้ามให้ใครเข้ามา ห้ามแอบฟัง ถ้าฉันรู้ว่ามีคนสอดรู้สอดเห็นจะต้องถูกลงโทษอย่างหนัก”  &nbsp;  &nbsp;  &nbsp;  เขาเดินห่างออกจากประตู ละครฉากนี้ เมื่อไหร่มันจะจบเสียที...  สามีและภรรยา ไม่ได้มีความหมายเดียวกับ พระราชาและพระราชินี  พวกเขาเป็นแค่คนแปลกหน้าที่อยู่ด้วยกันเพราะพันธะเวทย์โลหิตที่แยกจากกันไม่ได้เท่านั้นเอง  ความเหมาะสมคู่ควร รูปลักษณ์ที่สวยงามหรือว่าหล่อเหลา สินสมรสหรืออะไรก็ตาม ไม่ได้ทำให้คนสองคนรักกัน  &nbsp;  &nbsp;  ซีริลเรียกองครักษ์ของเขามา  “ส่งรถม้าและองครักษ์ไปรับซิลบาสเตียนกลับจากแคว้นบาร์ตัน แล้วแจ้งให้ท่านหญิงเรนิสเข้าเมืองหลวงมาพร้อมกัน แจ้งท่านหญิงว่าเสด็จพ่อรับสั่งให้เข้าเมืองหลวงเพื่อรักษาความปลอดภัยช่วงเหตุการณ์ไม่สงบ”  หากซิลบาสเตียนไม่ยอมกลับ นั่นอาจจะหมายถึงน้องชายลูกแหง่คิดจะร่วมมือกับท่านตาต่อต้านพระราชา  แต่เขาคิดว่าสำหรับน้องชายลูกแหง่ถึงจะเดาใจยากยังไง เขาพอรู้อยู่ว่าตราบใดที่เสด็จแม่ยังอยู่ในเมืองหลวง น้องชายลูกแหง่ต้องกลับมาอยู่ดี นายนั่นไม่มีทางเห็นใครสำคัญกว่าเสด็จแม่แน่นอน  &nbsp;  เขาครุ่นคิดอยู่ครู่หนึ่ง  “จัดรถม้าไปหลายๆคันหน่อย องครักษ์ส่งไปเยอะกว่าปกติ แล้วแจ้งให้เจ้าชายกับท่านหญิงแยกกันเดินทางด้วยเหตุผลด้านความปลอดภัย”  &nbsp;  “อ้อ ยังมีเลดี้เบลล่า บาร์ตันอีกคน ให้เรียกมาด้วย แล้วก็ส่งคำสั่งถึงตระกูลผู้ครองแคว้นทุกตระกูลว่าสถานการณ์ไม่ปลอดภัย ให้ทายาทสายหลักเข้าสู่เมืองหลวงให้เร็วที่สุดเพื่อความปลอดภัย”  &nbsp;  &nbsp;  &nbsp;  ซีริลเปิดประตูเข้าห้องทำงาน   เขาทรุดตัวลงนั่งที่โต๊ะทำงาน เขาปวดศีรษะอีกแล้ว เรื่องของเลดี้เบ็ธ ทำไมเลดี้เบ็ธถึงได้เกลียดชังซิลบาสเตียนมากขนาดนี้ หลายปีมานี้เลดี้เบ็ธพยายามหาทางกำจัดซิลบาสเตียนแบบนับครั้งไม่ถ้วน รวมถึงสายตาคลางแคลงเต็มไปด้วยความไม่แน่ใจยามเสด็จแม่มองมาที่เขา   เรื่องบางอย่างเขาไม่อยากขบคิดไม่อยากสืบค้นหาสาเหตุ บางเรื่องหากไม่รู้เลยอาจจะดีกว่า  เขาสลัดความคิดฟุ้งซ่านออกไป เขายังมีเรื่องที่ต้องทำอีกมาก  &nbsp;  &nbsp;  คนสนทิของเขามารายงาน การตรวจค้นคฤหาสน์ตระกูลบาร์ตันในเมืองหลวงเสร็จเรียบร้อยแล้ว พบหลักฐานการวางแผนลอบสังหารบุตรชายคนโตของท่านดยุคในห้องทำงานของบุตรชายคนรอง   หลักฐานแน่นหนา น่าจะเอาผิดได้  โทษของการลอบสังหารทายาทผู้ครองแคว้น หากมีหลักฐานมัดแน่น โทษตามกฏหมายรุนแรงมาก โดยเฉพาะการลอบสังหารเพื่อชิงตำแหน่ง ขั้นสูงสุดคือประหาร  แต่เรื่องพวกนี้ต่อรองกันได้ หากท่านตายอมสละตำแหน่งผู้ครองแคว้นให้หลานชาย การตัดสินโทษอาจจะเหลือแค่การกักบริเวณไม่กี่ปี  เขาอยากรู้เหมือนกัน ท่านตา ดยุคแห่งบาร์ตันจะเลือกสละอำนาจแล้วช่วยลูกชายคนรอง หรือสังเวยลูกชายคนรองให้กับการเมืองเพื่อรักษาอำนาจของตัวเอง  เขาสั่งคนของเขา “ส่งคนไปแจ้งดยุคแห่งบาร์ตัน ว่าพระราชาทรงกังวลว่าการสอบสวนหาตัวคนร้ายลอบสังหารบุตรชายคนโตเขาอาจมีการแทรกแทรงหากเขาเป็นผู้ดูแลเอง จะอย่างไรผู้ถูกกล่าวหาก็เป็นบุตรชายคนรองของท่านตา ทางเมืองหลวงจะส่งผู้แทนพระองค์ไปช่วยการสอบสวนและตัดสินคดี เพื่อให้มันยุติธรรม”  &nbsp;  &nbsp;  &nbsp;  &nbsp;  เขาสั่งคนเตรียมของขวัญให้ดยุคแห่งเทรลิสที่อยู่ในเมืองหลวงมาระยะหนึ่งแล้ว  “ฝ่าบาทจะให้ท่านดยุคมาเข้าเฝ้าไหม” มหาดเล็กที่รับคำสั่งถามเขา  เขานิ่งไปครู่หนึ่ง “แจ้งท่านดยุคว่าอีก 3-4 วัน ฉันจะไปเยี่ยม ให้ส่งของขวัญไปก่อนละกัน”  เขาควรจะเป็นฝ่ายไปพบมากกว่า ช่วงนั้นคู่หมั้นของเขาน่าจะกลับมาถึงแล้ว   รับสั่งของพระราชาดังขึ้นในหัวเขา “คู่หมั้นกับน้องชายสนิทสนมกันเกินไปไม่ใช่เรื่องดี”  ปัญหานี้เขาแก้ไม่ได้ เขาควบคุมน้องชายลูกแหง่นั่นไม่ได้ ส่วนคู่หมั้น...  ซีริลเงยหน้ามองรูปวาดบนผนัง ภาพเด็กสาววาดภาพในสวนดอกไม้  เขาถอนหายใจ เขาไม่แน่ใจด้วยซ้ำว่าเธอคิดอะไรอยู่ เธออาจจะไม่ได้ชอบเขาในตอนนี้ แต่ตราบใดที่เธอไม่มีใครในใจ เรื่องนี้ยังพอมีเวลา  แต่ถ้าเธอชอบน้องชายเขาล่ะ เขาควรทำอย่างไร ความรู้สึกขมๆบอกไม่ถูกผุดขึ้นมา  &nbsp;  &nbsp;  ฤดูใบไม้ผลิเป็นฤดูที่คนนิยมแต่งงาน หรืออาจจะเป็นต้นฤดูร้อนก็ได้ เขาจะลองปรึกษาท่านพ่อของเรนิสดูว่าช่วงไหนน่าจะเหมาะสมที่สุด  Writer's note:&nbsp;Happy&nbsp;Friday!!&nbsp;ลูปนี้เหลือบทหน้าอีกบทนึงของเรนิส จะมาลงให้คืนนี้นะคะขอเช็คตัวสะกดก่อน ไม่ว่าจะเช็คยังไงก็ยังหลุดมาตลอด&nbsp;วันนี้อารมณ์ดีค่ะ จัดโปรอัพรัวปล. จริงๆกลัวลงได้ไม่จบก่อน 20 กค. ตามที่ัตั้งเป้าไว้ ตามtimeline น่าจะมี 128 บท ดังนั้นช่วงนี้บางวันอาจมีแถมๆ 55  

 </div> 
