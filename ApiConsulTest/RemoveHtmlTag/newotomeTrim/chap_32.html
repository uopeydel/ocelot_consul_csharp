 <div style="word-wrap: normal;width:90%;">
			
				
  	งานวันเกิดของเจ้าชายซีริล เป็นการจัดงานในราชวงศ์ ผู้ได้รับเชิญมีแค่ครอบครัวขุนนางชั้นสูงและบรรดาผู้ครองแคว้น&nbsp;เรนิส สวมชุดสีครีมปักทอง เธอปรึกษาเลดี้มาร์ธาแล้วว่า ชุดนี้จะช่วยเสริมความสวยงามและดูกลมกลืนกับของขวัญที่เธอจะมอบให้เจ้าชายซีริล	งานวันเกิดมีงานเต้นรำเล็กๆ หลังจากพิธีการตามมารยาทชนชั้นสูงเสร็จสิ้น พระราชากับพระราชินีเต้นรำกันเสร็จก็เป็นเธอและเจ้าชายซีริล เธอสังเกตเห็นราชินีกับเจ้าชายซิลบาสเตียนกลับออกจากงานหลังจากเพลงแรกจบ&nbsp;	แม้แต่วันเกิดลูกชาย พระราชินียังไม่ค่อยให้ความสำคัญอืม ในเกมไม่ได้พูดถึงรายละเอียดมากนัก แต่พอมาอยู่ในเหตุการณ์ การแสดงออกนี้แบ่งแยกชัดเจนระหว่างลูกพ่อและลูกแม่&nbsp;เธออดสงสัยไม่ได้ตามในเกมเป็นช่วงที่อยู่ในโรงเรียนเวท พี่น้องทั้ง 2 คนนี้ก็ดูรักใคร่กันดี	เมื่อคู่หมั้นอย่างซิลบาสเตียนหนีออกจากงาน วีราเนสจึงต้องเต้นรำกับแวน เรนิสชำเลืองมองตัวโกงอันดับ 2 ที่เม้มปากด้วยความน้อยใจ&nbsp;เด็กๆถึงแม้ว่าจะร้ายกาจยังไงก็ยังไม่สามารถเก็บอารมณ์ได้ทั้งหมด ส่วนนายหมูอย่างเธมม์ก็มีคู่เต้นรำเป็นเลดี้ตัวน้อยหน้าตาน่ารักน่าชังมากคนหนึ่งอายุราว 6 ขวบได้ นายหมูนับว่ามีการพัฒนาด้านบุคลิกภาพไม่น้อย ถึงแม้ว่าพลังเวทจะต่ำเตี้ยเหมือนเดิมก็ตาม	หลังจากเต้นรำเสร็จ เป็นช่วงมอบของขวัญ เธอรอจังหวะเหมาะๆที่บรรดาท่านหญิงท่านชายต่างๆ ขุนนางทั้งหลายต่างล้อมรอบแสดงความยินดีกับเจ้าชายซีริล ปีนี้ครบ 10ปี คนน่าจะเยอะพอสมควรแล้ว เธอเดินไปด้านหน้าเจ้าชาย ย่อตัวลงเล็กน้อยพร้อมส่งรอยยิ้มเต็มที่แบบเด็กๆของเธอให้ งานชิ้นนี้เธอภูมิใจจริงๆ	“สุขสันต์วันเกิดเพคะ” เธอปั้นรอยยิ้มให้หวานที่สุดเท่าที่จะทำได้ อย่างน้อยเธอลองทำกับกระจกดูแล้ว เธอคิดเข้าข้างตัวเองว่ามันออกจะน่ารัก	เจ้าชายซีริลรับลูกแก้วในมือมา เธอคะยั้นคะยอให้เขาเปิดดู ลูกแก้วเวทย์อวยพรของเธอรอบนี้สามารถเล่นซ้ำได้ และเมื่อผ่านไปหลายปีถ้าเวทหมด เจ้าของสามารใส่เวทของตัวเองลงไปให้ลูกแก้วทำงานได้เช่นกัน	“ไม่เปิดดูหน่อยหรือเพคะ ฝ่าบาท	เขายิ้มให้เธอแล้วเปิดผนึกให้ลูกแก้วทำงาน&nbsp;ทันใดนั้นก็มีลมหมุนรอบเจ้าชายพร้อมกับใบไม้สีทองหมุนหลายร้อยใบหมุนรอบตัวเขาพร้อมเสียงเพลงอวยพรวันเกิด จนจบด้วยใบไม้เรียงตัวเป็นอักษรเขียนคำว่าสุขสันต์วันเกิดท่ามกลางเสียงฮือฮาของคนรอบๆ&nbsp;ได้ผลจริงๆ เจ้าชายซีริลส่งรอยยิ้มอ่อนโยนมาให้เธอ “ขอบคุณมากเรานิสัย ของชิ้นนี้ถูกใจฉันจริงๆ”เธอส่งรอยยิ้มกว้างกลับไปส่งผลให้ใบหน้าเธอสว่างผิดหูผิดตา ครั้งนี้เธอยิ้มจากใจจริงๆ เมื่อเธอคิดถึงแผนการตลาดที่คนจะลือทั่วเมืองหลวง“เป็นของที่แปลกใหม่” เสียงซุบซิบดังขึ้นรอบตัว“ท่านหญิงตั้งใจทำเพื่อเจ้าชายจริงๆ”	หลังจากนั้นอีก3วัน ร้านค้าในเมืองหลวงก็เปิดทำการ เธอตั้งใจว่าจะอยู่ในเมืองหลวงจนกระทั่งมั่นใจว่าการบริหารจัดการร้านนั้นเรียบร้อยดีแล้วค่อยกลับแคว้น	เป็นอย่างที่คาด สินค้าของเธอขายดีไม่น้อยถึงแม้ว่าช่วงนี้ไม่มีเทศกาลก็ตาม เนื่องจากเป็นของที่แปลก&nbsp;	และเรื่องของขวัญวันเกิดของเจ้าชายซีริล…ทำให้คนต่างพูดถึงร้านของเธอ	“ว่ากันว่า เป็นของแบบเดียวกับที่ท่านหญิงมอบให้เจ้าชายซีริลเนื่องในโอกาสครบรอบวันเกิด”	“ได้ยินว่าเจ้าชายทรงโปรดมาก”	แผนการตลาดของเธอประสบความสำเร็จเป็นอย่างดีบัตรอวยพรขายดีมากเพราะราคาถูกและจับต้องได้ ขณะเดียวกันก็เป็นของขวัญเวทย์ เป็นสินค้าเวทย์ที่สำหรับสามัญชนสามารถซื้อได้ แม้ว่าต่อมามีคนพยายามเลียนแบบ แต่การออกแบบได้ไม่ดีเท่าเธอทำให้สินค้าของเธอยังคงขายดีต่อไป&nbsp;ร้านแฟร์รี่วิชเป็นที่กล่าวขวัญถึงทั้งในหมู่สามัญชนและชนชั้นสูง สามารถมาเลือกสินค้าที่ร้านได้ แต่หากมีชนชั้นสูงที่ไม่อยากมาที่ร้านก็สามารถเอาคาตาล็อกของร้านไปแล้วสั่งสินค้าได้โดยมีค่าจัดส่งให้แก่พนักงานเล็กน้อย&nbsp;วีราเนสส่งบัตรเชิญงานเลี้ยงน้ำชามาให้เธอ&nbsp;	ตอนที่เธอมาถึงคฤหาสถ์ในเมืองหลวงของตระกูลทริฟเลอร์ มีแขกจำนวน 10 คนอยู่ที่โต๊ะน้ำชา มีวีราเนสและแวนพี่ชาย เจ้าชายซีริลและซิลบาสเตียนที่ดูเบื่อหน่ายตลอดเวลา ท่านชายและท่านหญิงวันไล่เลี่ยกับเธออีก 3-4 คน นอกนั้นเป็นเลดี้และลอร์ดตัวน้อยๆ&nbsp;บรรดาผู้ชายต่างแยกไปคุยอีกด้านหนึ่ง ขณะที่ผู้หญิงอยู่อีกมุมของโต๊ะ	“เรนิสและลอร์ดพี่ชายบุญธรรมมาละ” วีราเนสผู้เย่อหยิ่งประกาศให้ทุกๆคนรู้ว่าพวกเธอมาสาย	“ท่านหญิงเรนิส ลูกแก้วเวทย์ของเธอสวยมากๆเลย ฉันอยากได้ไปให้ท่านแม่บ้างและพี่น้องบ้าง” ท่านหญิงดิอานส์ ปัวร์เรส บุตรสาวคนโตของดยุกแห่งลูฟฟ์พูดขึ้นมา ท่านหญิงคนนี้อายุมากกว่าเธอ2ปี รู้สึกจะเป็นตัวประกอบไม่สำคัญในโรงเรียน ไม่สำคัญสำหรับผู้ผลิตเกมแต่ตอนนี้ถือเป็นลูกค้าคนสำคัญสำหรับเธอแล้ว&nbsp;เธอรับปากจะส่งคาตาล็อกไปให้เลือกถึงบ้านเลย	“ท่านหญิงเรนิส ได้ข่าวว่าตระกูลเทรลิสร่ำรวยอยู่แล้วและเป็นตระกูลเก่าแก่ งานขายของนี้จัดเป็นงานชนชั้นบรรดาพ่อค้า ท่านหญิงไม่กลัวเสียเกียรติตระกูลบ้างเลยหรือ” เด็กผู้หญิงผมสีน้ำตาลวอลนัท ดวงตาสีเดียวกัน หน้าตาธรรมดา มีกระที่ 2 แก้มพูดด้วยเสียงไม่เบาสักเท่าไหร่ทุกคนงานน้ำชาเงียบกริบ สายตาทุกคู่มองมาที่เธอว่าเธอจะโต้ตอบอย่างไร&nbsp;คำพูดนี้ถือเป็นการลบหลู่เธอตระกูลเทรลิสทีเดียว เธอช้อนตาที่มีขนตายาวเป็นแพของเธอขึ้นมอง จำได้ละ ลูกสมุนหมายเลข 1 ของวีราเนส	“จูเลีย อย่าเสียมารยาทสิ ช่วงนี้ตระกูลเทรลิสอาจมีการเปลี่ยนแปลงต้องใช้เงินเพิ่มก็ได้” วีราเนสเหมือนจะช่วยออกตัวให้เธอ แต่ฟังให้ดีๆแล้ว นี่เป็นการเหน็บแนมว่าตระกูลเธอยากจนลง	เรนิสก้มลงมองถ้วยชาของเธอ ก่อนตอบกลับไปว่า “เลดี้จูเลีย ท่านหญิงวีราเนส ร้านค้านี้ทำในนามของฉันเอง ไม่ใช่ของตระกูล”&nbsp;ก่อนเงยหน้าส่งรอยยิ้มเย็นชากลับไป &nbsp;“เงินน่ะ มีมากเพิ่มขึ้นอีกนิดก็ไม่ได้เสียหายอะไรใช่หรือ อีกอย่างพ่อค้าเองก็มีส่วนสำคัญในเศรษฐกิจของอาณาจักรและแคว้น การที่มีการค้ารุ่งเรืองก็ทำให้แคว้นรุ่งเรืองไปด้วยนะ ฉันเองก็อยากให้ท่านพ่อภูมิใจที่ฉันรู้จักการลงทุน”&nbsp;หลังจากส่งยิ้มเย็นชาเสร็จก็ก้มลงดื่มชาต่อ หลังจากนั้นงานน้ำชาก็กร่อย ลูกสมุน 2 คนของวีราเนสก็เสริฟน้ำชาให้ตุ๊กตาหมู กับตุ๊กตากระต่ายของวีราเนส อ้อ มีตุ๊กตาเจ้าหญิงที่เป็นตุ๊กตากระเบื้องเคลือบอีกตัวนึง&nbsp;เฮ้อ เธอเหลือบสายตาไป ตอนนี้เด็กผู้ชายกำลังคุยอย่างเมามันเรื่องการต่อสู้โดยใช้ดาบและเวทย์ นายหมูของเธอนั่งเงียบจ๋อยทีเดียว&nbsp;ซีริลดูเป็นจุดเด่นในกลุ่มเด็กผู้ชาย ขณะที่น้องชายของเขาอยู่เงียบๆราวกับไม่มีตัวตนและถูกลืมลูกไม่รักของผู้ผลิตเกม…เธอสงสารเขาเล็กน้อย&nbsp;เจ้าชายซิลบาสเตียนดูเฉยชามองไม่ออกว่าใบหน้าสวยงามนั้นคิดอะไรอยู่ ใบหน้าของเจ้าชายสวยหวานเหมือนองค์ราชินี และราชาผสมกัน เมื่อผู้คนต่างบอกว่าตอนเด็กๆ ซีริลและซิลบาสตียนมีใบหน้าคล้ายกันหลายส่วนโดยทั้งคู่ต่างมีส่วนที่คล้ายพระราชา ต่างกันชัดเจนแค่สีของดวงตาและสีผม แต่ในฐานะที่เล่นเกมนี้มาจนปรุ เธอรู้ดีว่าเด็กทั้งสองคนโตมาจะต่างกันมาก&nbsp;ผู้ผลิตเกมไม่ยุติธรรมอย่างยิ่งด้วยการลำเอียงเข้าข้างพระเอกเบอร์หนึ่งอย่างซีริล ซีริลตอนโตในเกมจะหล่อเหลารูปร่างสูงหุ่นดีดูมาสคูล่าร์แต่ซิลบาสเตียนจะรูปร่างเล็กกว่าโดยจะสูงกว่านางเอกไม่มากเมื่อยืนคู่กัน หน้าสวยหวานถ้าแต่งหญิงก็คงกลมกลืน หากเป็นสาววาย อาจจะจิ้นเขากับพี่ชาย เหมาะสมกันดีทีเดียว&nbsp;เคะ…เคะชัดๆ เธอแอบนินทาในใจเหมือนซิลบาสเตียนจะรู้ว่าเธอคิดอกุศล เขาเหลือบตามองมาเล็กน้อย เธอหลบสายตาเขา ก่อนที่เขาหันมองไปทางอื่น&nbsp;เธอมองเห็นวีราเนสเรียกสาวใช้ให้นำตุ๊กตามางานเลี้ยงเพิ่ม&nbsp;เธอสะกิดเธมม์อยากรีบขอตัวกลับก่อนโดยให้เหตุผลว่าจะเตรียมตัวกลับแคว้น&nbsp;“เรากลับกันดีไหม”แต่นายหมูอ้วนกลับเห็นแก่กิน“อย่าเพิ่งรีบกลับเลย ยังมีขนมอีกหลายอย่างยังไม่ได้ลองชิม”วีราเนสที่เริ่มจะเมาน้ำชาทาบทามเธมม์ว่า “นี่ลอร์ดตระกูลเทรลิส นายสนในจะหมั้นกับตุ๊กตาหมูสีชมพูตัวใหม่ของฉันไหม”&nbsp;ความรักของวีราเนสที่มีต่อตุ๊กตาทั้งหลายช่างน่าประทับใจเรนิสพยักหน้าเห็นด้วย เธอหันหน้าไปทางเธมม์“อืม เป็นความคิดที่ดี หากในอนาคต เธมม์ ถ้านายหาภรรยาไม่ได้ ตระกูลเทรลิสจะทาบทามตุ๊กตาหมูจากตระกูลทริฟเวอร์ให้”&nbsp;หน้าของเธมม์เป็นสีขาวซีดก่อนที่จะเขียวคล้ำและบิดเบี้ยวเหมือนคนเผลอกินนมบูดเข้าไป&nbsp;“ฟังดูไม่ค่อยดีนะ เรนิส”“ทำไมล่ะ นี่เป็นการเชื่อมความสัมพันธ์ระหว่างสองตระกูลเลยทีเดียวนะ” เธอแกล้งทำท่าขึงขังจริงจัง“ทำไม ลอร์ดเธมม์คิดว่า แมรี่ไม่ดีพออย่างนั้นหรือ” วีราเนสถามด้วยน้ำเสียงหงุดหงิดอ้อ…เจ้าตุ๊กตาหมูสีชมพูในชุดกระโปรงฟูฟ่องตัวนั้นชื่อแมรี่…“มองๆไปก็น่ารักดี” เรนิสแสดงความเห็นด้วย “เหมาะสมกับนายออก”“ที่จริงเราอยู่ที่นี่มานานแล้ว สมควรกลับได้” เธมม์ออกตัวขอกลับบ้านอย่างรีบร้อนเรนิสลอบหัวเราะในใจ เธมม์นี่น่ารักดีเหมือนกัน  

 </div> 
