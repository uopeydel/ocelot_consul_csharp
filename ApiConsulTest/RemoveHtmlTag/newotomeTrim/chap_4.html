 <div style="word-wrap: normal;width:90%;">
			
				
    &nbsp;    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในเมื่อพี่ชายสองหน้าสอดแนมเขา เขาก็สอดแนมพี่ชายสองหน้าบ้าง  การเอาคืนไม่ใช่เรื่องผิด จริงไหม  เรื่องเกมการเมืองระหว่างพี่ชายสองหน้ากับตระกูลบาร์ตันของท่านตาเข้มข้นขึ้นเรื่อยๆ  การเล่นเกมยกล่าสุด พี่ชายสองหน้าชนะไปอย่างสวยงามด้วยการดึงตระกูลปัวร์เรสและตระกูลวินส์ตันมาอยู่ข้างตัวเอง  พี่ชายสองหน้ามีฝีมือไม่เลวทีเดียว สามารถทำแผนท่านตาพังไม่มีดี  &nbsp;  ท่านตาน่าจะหงุดหงิดไม่น้อย แม่ได้รับจดหมายเวทย์จากท่านตาติดๆกันหลายฉบับ สีหน้าดูเคร่งเครียดไม่น้อย  &nbsp;  ซิลบาสเตียนถอนหายใจยาว สู้กันไปทำไมให้เหนื่อย  ใครได้ประโยชน์ จะใครนอกจะเสด็จพ่อที่ไม่จริงใจอย่างที่สุด ใช้ลูกชายคนโตสู้กับตระกูลบาร์ตัน   ยิ่งแบ่งฝ่ายเท่าไหร่ ยิ่งอ่อนแอ  ถ้าแตกเป็นขั้วที่ 3 ได้ยิ่งดี ยิ่งอ่อนแอลงไปอีก เสด็จพ่อยิ่งหัวเราะด้วยความชอบใจ  &nbsp;  เรื่องแบ่งพรรคแบ่งขั้วพวกนี้เขาไม่ได้สนใจมากนัก ที่เขายอมตามน้ำให้ท่านตาเพราะเห็นแก่แม่ เขามีเรื่องอื่นที่เขาสนใจมากกว่า  &nbsp;  ซิลบาสเตียนมองไปที่ลูกแมวสัตว์เวทย์ของเขา เจ้าลิทเทิ้ลคิตตี้ เขาอุ้มมันขึ้นมา มันเป็นสัตว์เวทย์ที่ใช้ได้ทีเดียว ตัวเล็ก ใช้สอดแนมง่าย   ลิทเทิ้ลคิตตี้มีธาตุมืด มันใช้เทเลพอร์ทได้ แล้วพรางตัวได้  เวทย์ต่อสู้ไม่ค่อยมี แต่ความสามารถที่มีโดยรวมนับว่าไม่เลว  ข่าวที่ได้จากมันวันนี้น่าสนใจทีเดียว&nbsp;   โอกาสเหมาะๆแบบนี้หาได้ยากมาก หากพลาดไป ไม่รู้จะมีอีกเมื่อไหร่  &nbsp;  เขาตัดสินใจใช้เทเลพอร์ทเข้าไปในห้องนอนยายแมวบ้า ตอนนี้ตี 3 แล้ว ยายนั่นน่าจะหลับอยู่  ห้องรับแขกมืดสนิท ยายนั่นน่าจะหลับอยู่บนเตียง ในห้องนอน   สงสัยจะขดตัวหลับอีกนั่นแหละ  เขาลังเลอยู่ครู่หนึ่งว่าเขาควรจะเข้าไปดีไหม  ยายนั่นจะโวยวายรึเปล่า  เอาเถอะ ไม่ใช่ครั้งแรกซักหน่อย เขาปลอบใจตัวเอง เขาก็เคยเข้าๆออกๆมาแล้ว  &nbsp;  เจ้าของห้องเองก็เคยพาเข้าไปแล้วนี่ ยายแมวบ้าคงไม่ถือสาอะไรมากนักหรอก  นี่เขาไม่ได้คิดเข้าข้างตัวเองมากเกินไปใช่ไหม  &nbsp;  ห้องนอนยายแมวบ้ามืดสนิทเหมือนทุกที ครั้งนี้เขาใช้เวทย์ไฟจุดลูกไฟเล็กๆขึ้น  ยายแมวบ้านั่นขดตัวหลับอยู่บนเตียง ท่านอนเหมือนลูกแมวเหมือนเดิม เขานั่งลงขอบเตียงก่อนใช้นิ้วมือจิ้มที่จมูก  ไม่ตื่น  เขาลองใช้นิ้วมือเขี่ยๆที่แก้ม ไม่ตื่นอีกนั่นแหละ  เขาใช้มือลูบที่แก้ม ก่อนจะเรียกเบาๆ “ยายแมวขี้เซา” ...ยังไม่ตื่น แถมยังเอามือมาปัดมือเขาออก  “อืม” ยายแมวขี้เซานั่นครางเบาๆ ก่อนจะซุกหน้าไปกับหมอน  ยายแมวขี้เซา มีคนบุกเข้ามาถึงห้องนอนขนาดแตะแก้ม ยังไม่ตื่น แบบนี้เกิดมีมือสังหารเข้ามา ยายนี่คงตายแน่นอน มีพลังเวทย์แล้วยังไง ขี้เซาขนาดนี้ คงไม่รอด  เขาลองกระซิบข้างหูของยายนั่นดู เผื่อจะตื่น “ยายแมวขี้เซา ตื่นได้แล้ว”  ยายแมวบ้านอกจากจะไม่ตื่นแล้วกลับเอียงหน้าออกมา แก้มของยายนั่นกระแทกเข้ากับริมฝีปากเขาที่เดิมจ่ออยู่ข้างหู  เขาผงะออกมา โชคดีที่ยายนั่นไม่ตื่น เดี๋ยวจะหาว่าเขาลวนลาม  หรือว่าเขาจะทำจริงๆดี ไหนๆยายนั่นก็ไม่ยอมตื่นซักที...  &nbsp;  &nbsp;  &nbsp;  &nbsp;  &nbsp;  &nbsp;  เขาตัดสินใจเขย่ายายแมวบ้าทั้งตัว  คราวนี้ยายนั่นตื่นจริง ท่าทางงัวเงีย  ชนชั้นสูงขี้เซาขนาดนี้ ถ้าถูกลอบสังหารจะรอดได้ยังไง ตระกูลเทรลิสสั่งสอนมายังไง หรือยายนี่ไม่เคยถูกนักฆ่าบุกเข้ามาตอนกลางคืน หรือไม่ระบบรักษาความปลอดภัยของตระกูลเทรลิสอาจจะดีกว่าของในพระราชวัง  ยายนั่นเงยหน้ามองเขา ทำหน้าตกใจเต็มที่  “นายปีศาจ นายเข้ามาได้ยังไง”  “ใช้เทเลพอร์ท ไม่เข้าใจทำไมต้องถามอีก ถามได้ทุกที เธอไม่รู้อยู่แล้วหรือไง”  “รู้น่ะรู้ ฉันตกใจ เข้าใจไหม” ยายแมวบ้าตวาด   “ตื่นได้แล้ว ฉันมีเรื่องสนุกจะชวนเธอไปดู”  “เรื่องสนุกอะไร ตอนนี้เนี่ยนะ ตี 3 กว่า จะมีอะไรให้ดูกัน”  “ไม่ต้องถาม ตามมาละกัน”  “นายเป็นผู้ชายนะ ต่อให้เป็นเกย์ก็ยังถือว่าเป็นผู้ชายอยู่ดี เข้าๆออกๆห้องนอนฉันแบบนี้ไม่ดี”  “เธอจะถือสาอะไรมากมาย ก็เข้ามาตั้งหลายครั้งแล้ว” เขานิ่งไปครู่นึง “เกย์แปลว่าอะไร”  “เออ ช่างเหอะ” เรนิสส่ายหน้า  “งั้นไปกันเถอะ”  &nbsp;  “เดี๋ยวก่อน ฉันไปทั้งชุดนอนไม่ได้ นายออกไปรอฉันแต่งตัวข้างนอกก่อน”  เขาลืมนึกไป ยายนั่ยใส่ชุดนอนอยู่  ยายแมวบ้าก็นับว่ามีมารยาท ถึงแม้จะเสื่อมแค่ไหนก็ยังรู้ว่าใส่ชุดนอนไปเดินเพ่นพ่านไม่ได้   “แล้วต้องให้ช่วยใส่รองเท้าด้วยไหม จำวิธีใส่ได้แล้วใช่รึเปล่า”  “อ๊ายยยย” ยายแมวบ้ากรี๊ดลั่นห้อง “นายปีศาจ นายงี่เง่า นายออกไปเดี๋ยวนี้เลย”  ไม่เข้าใจ ทำไมต้องโมโหด้วย เขาถามด้วยความหวังดีนะ กลัวใส่รองเท้าไม่ได้ ทำไมต้องว่าเขางี่เง่าด้วย คนที่โง่น่าจะเป็นคนที่ใส่รองเท้าเองไม่เป็นมากกว่ารึเปล่า?  นี่เรียกว่าด่าใช่ไหม แบบนี้เรียกว่าผู้หญิงด่าแปลว่าผู้หญิงรักอีกได้ไหม??  &nbsp;  เรนิสใช้เวลาแต่งตัวอยู่สักพัก เธอออกมาด้วยชุดนักเรียนแบบภาคสนาม ใส่รองเท้าบูทสูง   รองเท้าบูทสูงดูน่าจะใส่ยากกว่ารองเท้าแบบผู้หญิงนั่นอีก เขาคงเป็นห่วงเกินไปแล้ว ที่จริงยายแมวบ้าใส่รองเท้าได้ ตอนนั้นอาจจะแค่ลืมชั่วคราว(?)  เรนิสขยี้ตา 2-3 รอบ หาวหวอดๆ หน้าตาบอกถึงสภาพว่าง่วงจัด  “นายจะพาฉันไปไหน”  เขาจูงเธอผ่านเทเลพอร์ทของอาคาร มาขึ้นอีกเทเลพอร์ทหนึ่ง ไปที่หน้าห้องพักของคู่หมั้นของเขา วีราเนส  “นายปีศาจ นายพาฉันมาที่นี่ทำไม อย่าบอกนะว่าจะมาเยี่ยมคู่หมั้นนายตอนเกือบจะตี 4 แบบนี้”  “เปล่า มานั่งรอดูอะไรสนุกๆ” เขายิ้มมุมปาก  “นายยิ้มแบบนี้อีกละ มีใครเดือดร้อนอีกล่ะ”  ใครจะเดือดร้อนงั้นหรือ เขายังไม่รู้เหมือนกัน แต่น่าจะไม่ได้มีแค่คนเดียว  ยายแมวบ้าทรุดตัวลงนั่งบนโซฟาหน้าห้อง  “นายไม่สั่นกระดิ่งเรียกคู่หมั้นนายล่ะ”  “ไม่จำเป็น นั่งรอนี่แหละ เดี๋ยวก็มีคนออกมา” เขาทรุดตัวลงนั่งข้างๆยายแมวบ้า  “นายจะมาจับกิ๊กงั้นหรือ”  “กิ๊ก?? หมายถึงอะไร” ยายแมวบ้ามีศัพท์แปลกๆ ไม่ว่าจะกิ๊ก หรือเกย์  “ก็วีราเนสมีคู่รักไง นายจะมาจับให้ได้คาหนังคาเขาใช่ไหม ภาษาทั่วไปเรียกว่ามาจับชู้ แต่นายยังไม่ได้แต่งงานเรียกว่าชู้ไม่ได้ ก็เรียกว่ากิ๊ก”  จะเรียกว่าอย่างงั้นได้ไหม ก็ได้มั้ง หากวีราเนสมีคู่รักจริง นี่เป็นโอกาสทองที่เขาจะหาเรื่องถอนหมั้นลอยตัวไปแบบสบายๆ  “แล้วเกย์แปลว่าอะไร” เขาถามไปบ้าง  “อ้อ ผู้ชายที่ชอบผู้ชาย” เรนิสตอบสั้นๆ  ยายแมวบ้าคิดว่าเขาชอบผู้ชาย??  “ฉันไม่ได้ชอบผู้ชาย” เขาชักสีหน้าขึ้นมา  “เรื่องแบบนี้ไม่ใช่เรื่องน่าอายอะไรนี่นา เกย์มีมากมายไม่ใช่เรื่องเสียหาย” ยายนี่ยังไม่หยุดอีก เขาหันไปมองตาขวาง  “ได้ๆ นายไม่ได้เป็นเกย์” เรนิสพูดเสียงอ้อมแอ้ม “นายอย่างอนไปหน่อยเลย ไม่ชอบผู้ชายก็ไม่ได้ชอบ”  “แล้วเรื่องสนุกของนายคืออะไร”  “รอดูไป เดี๋ยวก็รู้เอง”  &nbsp;  ทีท่านึกสนุกของยายแมวบ้าหมดไปในระยะเวลาสั้นๆ เธอดูท่าจะง่วงจัด ผ่านไปไม่ถึง 15 นาที ยายนั่นก็เอียงคอลงมาหลับซบบนไหล่เขา  ถ้ามีนักฆ่ามา ยายนี่คงไม่รอดจริงๆ ขี้เซาได้ขนาดนี้ หรือว่าเขาควรให้องครักษ์ลับติดตามดูยายนี่ไว้บ้าง  แต่ในโรงเรียนความปลอดภัยค่อนข้างสูง การลอบฆ่าไม่น่าจะมี เอาไว้เขาตรวจสอบระบบความปลอดภัยของตระกูลเทรลิสก่อน ถ้าดูหละหลวมค่อยส่งคนของเขาไปเพิ่ม  เขาปรายตามอง ยายแมวบ้าถึงแม้หน้าตาจะไม่สวย แต่ผมสวยมาก ตอนนี้ผมยาวดำของยายนั่นตกลงบนไหล่เขา เขาค่อยๆใช้มือลูบเบาๆ...นุ่มดี   เวลาผ่านไปอีกค่อยข้างนาน ในห้องยังเงียบสนิท  จนกระทั้งเกือบตี 5  เสียงประตูเปิด เขาสะกิดยายแมวบ้า ละครกำลังจะเริ่มแล้ว  “ตื่นได้ละ”  ยายแมวบ้างัวเงียขึ้นมา ก่อนจะเบิกตากว้างเต็มที่ คราวนี้ตื่นเต็มตาแล้วสิ  &nbsp;  พี่ชายสองหน้าออกมาจากในห้อง คราวนี้เหมือนหน้ากากที่เขาสวมไว้ตลอดเวลาจะหลุดเป็นชิ้นๆ หน้าตาของซีริลบูดบึ้งอย่างถึงที่สุด วีราเนสพยายามจะดึงเขาไว้แต่ซีริลสะบัดมือออก พึ่งเคยเห็นพี่ชายสองหน้าทำอย่างงี้กับผู้หญิง ปกติเห็นอ่อนโยนตลอดเวลา  เรนิสขยี้ตามองอีกทีหนึ่ง เหมือนเธอไม่แน่ใจว่าเธอตื่นหรือว่าฝันไป ก่อนจะครางเบาๆ “พระเจ้าช่วย...ซีริล กับ วีราเนส”  ตอนนี้คนทั้งคู่หันมามองทางพวกเขาบ้าง ซีริลจากที่หน้าตาบูดบึ้งกลับกลายเป็นสีหน้าซีดขาว  “เรนิส..” ซีริลมองอย่างตกตะลึง  หึๆ พี่ชายสองหน้าก็มีวันนี้เหมือนกัน วันที่หน้ากากหลุดเป็นชิ้นๆ  เขายิ้มมุมปาก  ในเมื่อชอบเล่นละคร เขาก็จะส่งเสริม เขาเล่นละครพอเป็นอยู่บ้างเหมือนกัน  วิธีนี้ยายแมวบ้าชอบใช้ เวลาเกิดเรื่องให้เรียกคนมาดู   เขาร่ายเวทย์ธาตุไฟ เสกลูกไฟขนาดใหญ่ไปที่ซีริล  ซีริลเหมือนจะหายจากอาการตกตะลึงแล้ว ในมือข้างหนึ่งของเขามีของอยู่อย่างหนึ่ง เขาเอามือข้างนั้นไขว้ไปไว้ด้านหลัง ก่อนจะร่ายเวทย์ธาตุน้ำขึ้นมาต้าน  เวทย์การโจมตีทั้งคู่สลายไป  บรรยากาศรอบข้างเริ่มเปลี่ยนไป มีเทเลพอร์ทเข้ามา  ซีริลหน้าซีดลงกว่าเดิม ส่วนวีราเนสเริ่มร้องไห้  จอมมารเริ่มไม่แน่ใจแล้ว ครั้งนี้เขาทำเกินกว่าเหตุไปรึเปล่า พี่ชายสองหน้าน่าจะโกรธมาก  อาจจะเป็นความรู้สึกผิดนิดๆในจิตใต้สำนึก เขาเล่นแรงไปรึเปล่า  เอาเถอะ ยังไงก็ไม่ค่อยถูกกันอยู่แล้ว...  พี่ชายสองหน้าเล่นงานเขาหลายครั้งแล้ว ไม่ว่าจะเรื่องปล่อยข่าวเรื่องเล่นพนัน ไม่ว่าจะปล่อยข่าวเรื่องลูกแมวของเขา  แถมผู้สนับสนุนของพี่ชายสองหน้าขยันส่งมือสังหารมาไม่รู้กี่ครั้ง ถึงแม้ว่าพี่ชายสองหน้าไม่ได้ส่งมาเอง แต่ก็ต้องรู้ไหมว่าใครส่งมา  ที่ผ่านมาเขาไม่เอาคืนเพราะเขาขี้เกียจ   ครั้งนี้เขาเอาคืนเล็กๆน้อยๆแค่นี้เอง ถ้าพี่ชายสองหน้าใจแคบถือโทษโกรธเขาก็ช่วยไม่ได้   จะว่าไปแล้ว ไม่ได้เรียกว่าเล็กๆน้อยๆ ดูพี่ชายสองหน้าน่าจะเดือดร้อนมาก แต่ช่วยไม่ได้...จริงๆ เรื่องนี้ยังไงก็ต้องทำ  ทั้งๆที่รู้อย่างนี้ เขาก็ยังรู้สึกผิดอยู่ดี เอาไว้ถ้ามีโอกาสคุยกันดีๆค่อยขอโทษละกัน  ถ้า...มีโอกาสนะ และถ้า...พี่ชายสองหน้าพูดจาดีๆกับเขา...  &nbsp;  &nbsp;  นี่เป็นโอกาสเดียวที่เขาจะถอนหมั้นจากคู่หมั้นได้ วีราเนสสร้างความอึดอัดให้เขามาหลายปีแล้ว   เขาอยู่กับพวกมนุษย์มานาน เรื่องบางอย่างเขาพอเข้าใจได้อยู่หรอก เขาไม่ได้โง่ เพียงแต่เหตุผลและความคิดบางอย่างของมนุษย์อาจจะแปลกๆอยู่บ้าง เขาก็พยายามเรียนรู้อยู่นี่ไง  อย่างถ้าผู้ชายกับผู้หญิงค้างอยู่ในห้องด้วยกัน พี่ชายเขาต้องแสดงความรับผิดชอบใช่ไหม  ในเมื่อคู่หมั้นของเขาชื่นชอบพี่ชายของเขา ก็ควรส่งเสริมพวกเขาจริงไหม...  ที่จริงพันธะหมั้นหมายระหว่างเขากับวีราเนสมีประโยชน์กับตระกูลบาร์ตัน แต่ไม่ใช่ว่าถ้าไม่มีแล้วจะหาพันธะอื่นไม่ได้  เขาเดาได้เลยว่าหลังเขาสร้างความวุ่นวายครั้งนี้แล้วท่านตาจะทำยังไงต่อ  ไม่ได้เดายากเลยสักนิดเดียว  แต่พี่ชายสองหน้าจะแก้เกมที่ตัวเองเสียเปรียบได้ยังไงนี่สิ...  ถ้าเขามีฝีมือจริง เขาน่าจะเอาตัวหลุดออกจากเรื่องนี้ได้ถูกไหม  &nbsp;  

 </div> 
