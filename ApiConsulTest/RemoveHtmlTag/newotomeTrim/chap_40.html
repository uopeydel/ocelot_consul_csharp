 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สมกับเป็นเกมที่พังพินาศไม่มีดี นางเอกจัดฉากพระเอกกับนางร้าย พระเอกหมายเลข 1 ร่วมมือกับนางร้ายหมายเลข 2 ในการแก้แค้นด้วยการใส่ความนางเอกจนต้องหนีหัวซุกหัวซุน   เหตุการณ์จบลงที่พระเอกหมายเลข 2 ร่วมมือกับนางร้ายหมายเลข 1 ใส่ความเอาผิดนางร้ายหมายเลข 2  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สับสนงงงวยดีเสียจริงๆ  &nbsp;  &nbsp;  ตามคาด ขณะกำลังจะกลับ ซีริลให้คนมาตามตัวเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสถอนหายใจยาว เขาจะคิดบัญชีใช่ไหม หรือว่าจะสอบสวนเธออีก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ที่จริง ความสัมพันธ์ระหว่างเขาและเธอไม่เรียกว่าดีเท่าไรนัก ตั้งแต่เหตุการณ์ในแคว้นบาร์ตันมาจนถึงเรื่องที่เกิดในห้องเธอ เรียกว่าเขากับเธออยู่ในภาวะสงบศึกชั่วคราว แต่ความจริงแล้วเหมือนมีคลื่นใต้น้ำ เธอเดาไม่ออกว่าเขากำลังคิดหรือทำอะไร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เหตุการณ์ครั้งนี้ อาจจะทำให้เขาโกรธสติแตกขึ้นมาอีกหรือเปล่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แล้วเรื่องวันนั้น เขาคุยกับนายปีศาจว่าอย่างไร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลนั่งอยู่ที่โต๊ะทำงานตอนเธอเข้าไป เขาเขียนเอกสารบางอย่างอยู่ที่โต๊ะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสถอนสายบัวให้เขา “ฝ่าบาท ทรงต้องการพบหม่อมฉัน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขานั่งทำงานต่อไป เหมือนไม่สนใจเธอ เสมือนว่าเธอไม่อยู่ในห้อง ใบหน้าเขาปราศจากอามรณ์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เมื่อไม่มีใครพูดอะไร ทั้งห้องก็อยู่ในความเงียบ มือของเรนิสเริ่มชื้นและเย็นเยียบ บรรยากาศนี้ชวนให้รู้สึกถึงความกดดันอย่างบอกไม่ถูก  คาดว่าเขาจะโกรธจริงๆ น่าจะโกรธพอสมควรด้วย   &nbsp;  สิ่งที่เธอกลัวมากกว่าสิงโตภูเขาเวทย์ที่พ่นไฟได้อะไรนั่น น่าจะเป็นซีริลกับเวทย์สายฟ้าและมังกรดำตัวร้ายของเขานี่แหละ จะว่าไปอันตรายกว่าสิงโตภูเขานั่นจริงๆ  หากเทียบแล้ว ตอนนี้เธอยอมไปเสี่ยงล่าสิงโตภูเขาคนเดียวยังดีกว่ายืนอยู่ตรงนี้เลย ภารกิจความเสี่ยงสูงสุดไม่ใช่ล่าสิงโตแต่น่าจะเป็นการเผชิญหน้ากับเจ้าชายซีริลนี่แหละ  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เวลาผ่านไปประมาณ 15 นาที แต่เรนิสรู้สึกว่ามันช่างยาวนานเหลือเกิน ยังคงไม่มีใครพูดอะไร ชัดเจนว่านี่เป็นวิธีการอย่างหนึ่งในการกดดันผู้คนของเขา ใช้หลักจิตวิทยาจริงๆ  เมื่อเขาไม่พูด เธอย่อมไม่มีสิทธิ์พูด และเธอไม่รู้จะพูดอะไรด้วย เธออยากประเมินก่อนว่าเขาจะมาไม้ไหน เธอถนัดแบบตั้งรับมากกว่าการจู่โจม ถ้าให้ดี หนีได้เธออยากจะหนีมากกว่า  นับ 1 ถึง 100 กลับมา 100 ถึง 1 สลับไปสลับมา วิธีการนี้แอริลเคยใช้ตอนถูกนายพระเอกตระกูลพาร์กเกอร์จ้องหน้า  นับไปเรื่อยๆ จนกว่าเจ้าชายซีริลจะทนไม่ไหว ดูว่าใครจะอดทนได้มากกว่ากัน  &nbsp;  ผ่านไปอีกครู่ใหญ่ หลังจากนับไปได้หลายรอบ ซีริลวางปากกาเวทย์ลงมองหน้าเธอ เขาจ้องหน้าเธอ ไม่มีรอยยิ้มแบบที่เขามีตามปกติ เหมือนไม่มีความจำเป็นต้องสวมหน้ากากใส่เธอแล้ว  “เรนิส มีอะไรอยากจะพูดไหม”  เรนิสถอนหายใจ “ไม่มีเพคะ”  เขายังคงจ้องหน้าเธอ “ฉันยังแปลกใจ&nbsp; เจนนี่กับเธอมีความสัมพันธ์อะไรกัน ทำไมแค่เด็กสามัญชนคนหนึ่ง เธอถึงออกมาปกป้องขนาดนี้ ไม่น่าจะใช่แค่เพื่อนมั้ง”  เขาแค่นหัวเราะ “ขนาดกล้ามีปัญหากับฉันเพราะเจนนี่ เธอควรมีคำอธิบาย ฉันจะพยายามไม่คิดว่าเธอทำเพราะเธออยากต่อต้านฉัน”  เรนิสหลุบตาลง ไม่สบตา เธอจะอธิบายได้อย่างไร เรื่องชาติก่อนภพก่อน หากพูดไป ก็จะมีเรื่องอื่นอีก และถ้าเขารู้เรื่องที่เธอรู้พล็อตเกม ไม่ยิ่งยุ่งยากหรือไง  แต่ยังไงตอนนี้ไม่มีอะไรเหมือนเดิมอยู่แล้ว อนาคตเธอไม่รู้หรอก  &nbsp;  “เธอตอบไม่ได้ หรือไม่อยากตอบล่ะ” เขาถามด้วยน้ำเสียงเย็นชาก่อนจะลุกขึ้นเดินเข้ามาหาเธอ  “ถ้ายืนห่างๆแล้วตอบไม่ได้ งั้นฉันเข้ามาใกล้ๆก็ได้” เขายื่นหน้าเขามาใกล้ ปลายจมูกแทบจะสัมผัสกับปลายจมูกเธอ  &nbsp;  &nbsp;  เรนิสรู้สึกถึงเหงื่อซึมออกมาที่ฝ่ามือและไรผม หัวใจเริ่มเต้นไม่เป็นจังหวะ ความปากกล้าเมื่อสักครู่ตอนอยู่ในห้องโถงหายไปหมด เขาจะระเบิดอารมณ์แบบคราวที่แล้วอีกไหม แล้วคราวนี้เธอจะซวยในรูปแบบไหนอีก  &nbsp;  มือหนึ่งของเขายกขึ้นมาลูบแก้มเธอ  “ตอนนี้เจนนี่อยู่ที่ไหน”  เรนิสเม้มริมฝีปาก  “เรนิส เธอเป็นคนฉลาด เธอน่าจะรู้ว่า คนที่วางแผนลงมือกับฉัน ฉันไม่ปล่อยไปง่ายๆ ฉันอยากรู้ว่ามีใครบงการไหม แล้วเจนนี่ทำเพื่ออะไร ฉันยังมองไม่เห็นว่าเจนนี่ได้ประโยชน์อะไรจากเรื่องนี้เลย”  ปลายนิ้วของเขาปรับมาลูบไรผมเธอ “เธอกลัวขนาดนี้ ยังไม่คิดจะบอกอีกหรือไง”  น้ำเสียงเขาไม่ได้นุ่มนวลเหมือนทุกที มันฟังดูเย็นชาจนบรรยากาศหนาวไปหมด “ดูสิเหงื่อซึมไปหมดแล้ว”  เหงื่อเธอซึมออกมาจริงๆ คราวนี้เขาจะมาไม้ไหนอีก  &nbsp;  “ถึงเธอไม่บอก อีกไม่กี่วันฉันก็สืบได้ ไม่มีอะไรยากสำหรับฉัน ถูกไหม”   เจนนี่น่าจะอยู่ในความคุ้มครองของอองตัวร์แล้ว ถึงซีริลรู้ไปก็ไม่น่าจะทำอะไรเจนนี่ได้ เพียงแต่เขาจะคิดไหมว่าเธอติดต่อกับอองตัวร์ เธอแค่กลัวข้อหาเอาใจออกห่าง ตอนนี้เธอหวาดระแวงไปหมดว่าเขาจะยัดข้อหาอะไรใส่เธอ  สารภาพแค่ครึ่งเดียว เอาว่าเรื่องของอองตัวร์ไม่เกี่ยวกับเธอ “หม่อมฉันให้คนส่งเธอที่ชายแดนอาณาจักรอีสเทร่า หลังจากนั้นเจนนี่ไปไหน หม่อมฉันไม่ทราบแล้ว&nbsp; ไม่มีการติดต่อกันอีก ส่วนเจนนี่จะไปอยู่กับใคร หม่อมฉันไม่ทราบจริงๆ”  ใช่สิ อองตัวร์ส่งใครมารับเจนนี่หรือมารับเอง เธอไม่รู้จริงๆ  “อ้อ งั้นหรือ” ปลายนิ้วของเขาที่ลูบไล้บนหน้าผากเธอหยุดชะงัก  “แล้วเจนนี่เป็นสายของแคว้นอีสเทร่ารึเปล่าล่ะ”  “เปล่าเพคะ เจนนี่แค่ไม่ชอบท่านหญิงวีราเนสเป็นการส่วนตัว เลยจะกลั่นแกล้งให้เจ้าชายซิลบาสเตียนถอนหมั้น เพียงแต่ไม่ได้คิดว่าคนที่ท่านหญิงวีราเนสเลือกจะเป็นฝ่าบาท” เหตุผลนี้ใช้ได้ไหม แล้วเขาจะเชื่อรึเปล่า “เป็นการกลั่นแกล้งกันตามประสาผู้หญิงเท่านั้นเพคะ เพียงแต่เรื่องมันบานปลายใหญ่โต”  “อ้อ แล้วเธอจะอธิบายอย่างไร ทำไมเธอถึงช่วยเจนนี่ออกจากอาณาจักร”  อธิบายยังไง ก็อธิบายไม่ได้สิ จะกดดันกันไปถึงไหน  “เจนนี่เป็นอะไรกับเธอกันแน่ ฉันสังเกตมาระยะหนึ่งแล้ว ความสัมพันธ์ใกล้ชิดยิ่งกว่าเธมม์หรือเบลล่าอีก เหมือนกับเป็นพี่สาวหรือน้องสาวแท้ๆ แถมยังเข้าๆออกๆตระกูลเทรลิสเป็นว่าเล่น”  &nbsp;  เรนิสเบิกตามองเขาอย่างตกตะลึง เขารู้ได้อย่างไร ฉลาดเกินไปรึเปล่า  เขาปล่อยมือจากเธอ ก่อนจ้องหน้าเธอ “เจนนี่เป็นพี่สาวเธอจริงๆ? เจนนี่เป็นลูกนอกสมรสของท่านดยุคงั้นหรือ”  เกือบถูกแล้ว ซีริลไม่น่าจะนึกถึงเรื่องข้ามภพข้ามชาติ หากจะว่าไป ความสัมพันธ์ระหว่างเธอกับเจนนี่ ถ้าเขาจะคิดว่าเป็นพี่น้องต่างมารดา...เอาว่าพอจะมโนได้ล่ะนะ แต่มันไม่ใช่เรื่องจริง  “ฝ่าบาท ท่านพ่อไม่มีลูกนอกสมรสนะเพคะ ท่านพ่อกับท่านแม่รักกันดี”  “แต่ท่าทางเธอบอกว่าสิ่งที่ฉันพูดเป็นเรื่องจริง ที่จริงก็เป็นไปได้ทีเดียว ฉันเข้าใจแล้ว ถ้าอย่างนั้นไม่ใช่เรื่องแปลกที่เด็กสามัญชนจะมีพลังเวทย์ขนาดนั้น ที่จริงเป็นลูกนอกสมรสของตระกูลเทรลิสนี่เอง”  ไม่ใช่ลูกนอกสมรส ที่มีธาตุเยอะเพราะเป็นนางเอก ผู้ผลิตเกมให้มาต่างหาก  เรนิสแทบจะน้ำตาไหลด้วยความสงสารท่านพ่อ ถูกยัดเยียดลูกนอกสมรสให้คนนึง เขาฉลาดเกินไปจนเธอตามไม่ทันรึเปล่า คิดอะไรแบบนี้ออกมาได้  เธอพยายามปฏิเสธอีกครั้ง แต่เหมือนเขาปักใจเชื่อไปแล้ว  “แล้วเจนนี่ไปอยู่ในอีสเทร่ากับใคร”  “เจนนี่ไม่เกี่ยวข้องกับตระกูลเทรลิสเพคะ จะไม่มีการติดต่อกันอีก หม่อมฉันให้เงินเธอไปจำนวนหนึ่งพอที่จะอยู่สบายๆ และเจนนี่คงไม่กลับมาอาณาจักรฟานส์แล้ว”  “ถ้าเจนนี่ไม่กลับมาอีก งั้นฉันจะปล่อยเรื่องนี้ไป” เขาพยักหน้า   ความหมายคือ ถ้ากลับมาก็ไม่แน่ว่าจะเล่นต่อไหม...ใช่ไหม นี่เรียกว่าเนรเทศทางอ้อมหรือเปล่า ตราบใดที่เจนนี่อยู่ในอีสเทร่า น่าจะปลอดภัย อองตัวร์คงไม่ปล่อยให้ซีริลทำอะไรเจนนี่ง่ายๆหรอก  เอาเถิด คนของเธอก็มีส่วนผิด ไม่ประมาณตัวไปหาเรื่องเขาก่อน  ลูกนอกสมรสของท่านพ่อ...เขาช่างคิดออกมาได้ ไม่มีคำบรรยาย  เธอรั้งคำพูดที่ติดอยู่ที่ริมฝีปากไม่ให้หลุดออกไป เธออยากจะบอกเขาว่า ท่านพ่อของเธอไม่เหมือนเสด็จพ่อของเขาเสียหน่อย   แต่สุดท้ายเขาก็ปล่อยเธอออกมา ไม่มีข้อกล่าวหาหรือเอาผิดอะไรเธอเพิ่มเติม  อาจจะเป็นแบบที่แวนพูด เขาไม่ได้คิดจะเล่นงานอะไรจริงจังแต่แรก แค่ข่มขู่ แต่แค่นี้เธอก็กลัวจนแทบบ้าอยู่แล้ว  &nbsp;  เรนิสถอนหายใจ เขามีความลำบากส่วนของเขา ชีวิตมีแต่ความหวาดระแวงต้องระวังตัว มีแต่การแสวงหาอำนาจและยึดติด เรื่องความสัมพันธ์แบบดีๆต่อกันเขาไม่น่าจะเข้าใจ  จนทุกวันนี้เธอไม่เคยเกลียดเขา เธอแค่โกรธในสิ่งที่เขาทำ กับกลัวในสิ่งที่เขากำลังจะทำ  เธอยังยืนยันเหมือนเดิม เธออยู่กับเขาไม่ได้ เธอไม่อยากมีชีวิตที่มีแต่ความหวาดระแวง  เขาเป็นคนชอบควบคุม ทุกอย่างต้องอยู่ในกรอบของเขา ทำตามแผนของเขา แต่เธอไม่ชอบถูกควบคุม ตอนนี้เธอไม่เกลียดเขาแต่อยู่ด้วยกันไปสักวันเธออาจจะเกลียดเขาขึ้นมาจริงๆก็ได้  &nbsp;  หากแวนบอกว่าเธอเป็นจุดอ่อนของเขา ไม่ว่าจะเป็นจุดอ่อนรูปแบบไหน  จุดอ่อนของเธอก็คือเขาเช่นกัน เขาสามารถทำให้เธอกลัวจนแทบสติแตกได้  &nbsp;  &nbsp;  &nbsp;  &nbsp;  &nbsp;  รถม้าคันหนึ่งนำเธอมาที่วิหารกลางเมืองหลวง เธอมาอย่างไม่เป็นทางการและไม่ต้องการให้ใครรู้ แต่คาดว่าคงมีคนรู้อยู่ดี นั่นไม่สำคัญ เธอไม่อยากจะสนใจแล้ว  การพบกันอย่างเปิดเผยในวิหารไม่น่าจะเป็นเรื่องเสียหายอะไร  &nbsp;  วิหารกลางเมืองหลวงขนาดเล็กกว่าวิหารในแคว้นบาร์ตัน แต่ความหรูหราโอ่อ่าไม่แพ้กัน  ตัววิหารเป็นหินอ่อน หน้าต่างเป็นกระจกแก้วเป็นสีๆหลากสี ดูแล้วสวยงามฉูดฉาด เมื่อเทียบกับวิหารที่แคว้นบาร์ตันซึ่งดูยิ่งใหญ่ สง่างาม  ที่นี่เป็นหนึ่งในฉากในเกม มักจะเป็นฉากหลังจบเกมซึ่งเป็นฉากแต่งงาน ไม่ว่าจะซีริล หรือ ซิลบาสเตียนก็จะแต่งงานกับนางเอกเกมที่นี่  รวมไปถึงการสวมมงกุฏของพระราชา พระราชพิธีศพ ล้วนแต่ต้องจัดที่นี่ทั้งหมด  มีองครักษ์ที่เฝ้าด้านหน้าประตูวิหารหลายคน พวกเขาจำเธอได้ มีคนหนึ่งเปิดประตูให้เธอเข้าไป  &nbsp;  นายปีศาจ ไม่ได้คุกเข่าอยู่หน้าแท่นบูชา เขานั่งอยู่ที่ม้านั่งแถวหลังสุด สีหน้าไม่บอกอารมณ์ แต่เธอสัมผัสได้ว่าเขาอารมณ์ไม่ดีนัก  &nbsp;  เขาเงยหน้ามองเธอ รอยยิ้มมุมปากผุดขึ้นมา สวยจนลืมหายใจ...  “ขอบคุณมากที่นายช่วยเจนนี่ แล้วก็ช่วยฉัน”  “อือ ไม่ใช่เรื่องใหญ่อะไรนี่” เขายิ้ม  ไม่ใช่เรื่องใหญ่อะไรนี่ ประโยคนี้ เธอชอบจริงๆ สำหรับเขาแทบไม่มีอะไรเป็นเรื่องใหญ่จริงๆ  &nbsp;  “แล้วคุกเข่าสารภาพบาปนี่ เอ่อ ลำบากมากไหม”  “ไม่นะ ตอนเด็กๆจำได้ว่าโดนประจำ เพียงแต่ไม่โดนมานานแล้ว ก็แค่เอาเข่าแตะพื้น คิดอะไรมาก ติดอยู่อย่างเดียว...”  “อะไร” หรือว่าเขาจะคิดว่าเสียศักดิ์ศรี ต้องไปคุกเข่าสารภาพบาปต่อหน้าแท่นบูชาของศัตรูเก่าที่เคยรบกัน...  น่าเห็นใจอย่างยิ่ง  &nbsp;  &nbsp;  “แสบจมูก กลิ่นอายของพวกเผ่าสวรรค์มันแรงเกินไปในวิหาร น่าจะมีของศักดิ์สิทธิ์อยู่เยอะ”  เรนิส “...”  “ที่จริงฉันก็คุกเข่าแค่ 5 นาที พอคนมาส่งออกไป ฉันก็หาที่นั่งไกลๆแท่นบูชา รอให้ครบชั่วโมงแล้วก็กลับ”  “ฉันไม่ได้เอามือวางบนแท่นบูชาด้วยซ้ำ ถ้าวางกลิ่นอาจจะติดมือฉันกลับไป”  เขาขยี้จมูกด้วยความหงุดหงิด  เรนิสไม่อยากจะพูดออกมา นายปีศาจเหมือนหมาเลย จมูกดีเกินไปไหม  “หรือนายพอจะดมได้ไหมว่าของวิเศษอยู่ตรงไหน เราจะได้ไปขโมย” เรนิสถามกลั้วเสียงหัวเราะ “ถ้าเอาไปขายน่าจะได้ราคาดี  เขาหัวเราะตาม “เธอกล้าขโมยของในวิหารด้วยหรือ แต่ไม่เอาหรอก ของพวกนั้นมันเหม็น”  “ตระกูลเธอร่ำรวยจากการขโมยของไปขายหรือยังไง”  เรนิส “...”  เธอแค่พูดเล่น อย่าบอกนะว่าเขาคิดว่าตระกูลเธอขโมยของในวิหารไปขายจนร่ำรวย  ว่าแต่ มันขโมยไปขายได้ไหม จะโดนจับได้หรือเปล่า...  &nbsp;  &nbsp;  “นายคิดได้ยังไง แผนใส่ความวีราเนส”  “แผนไม่ค่อยฉลาดแบบนั้นเหรอ ฉันรู้สึกเหมือนกันว่ามันไม่ค่อยฉลาด”   แผนไม่ค่อยฉลาด...ยังเป็นแบบนี้ แล้วแผนฉลาดๆเป็นแบบไหน  &nbsp;  “ฉันไม่เคยใส่ความ ปกติเผ่าปีศาจจะทะเลาะกันคือท้าประลองเลย ไม่ต้องใส่ความอะไรให้ยุ่งยาก แต่เห็นพวกมนุษย์ชอบใส่ความกัน พอยายนั่นก่อเรื่อง ฉันเลยคิดว่าจะลองใส่ความยายนั่นดูบ้าง เลยนึกถึงตอนเธอเล่าเรื่องจดหมายกับยานอนหลับ แผนที่ไม่ได้เรื่องแต่ดันมีคนตกหลุมนั่น ฉันก็เลยคิดว่าลองใช้วิธีเดียวกันดู แค่เปลี่ยนรูปแบบข้อความนิดหนี่อย อย่างว่าแหละ ใส่ความคนไม่ฉลาด ใช้แผนไม่ฉลาดก็ได้”  “นายหมายความว่าวีราเนสโง่”   “ตกลงคำว่า โง่ นี่พูดได้ไหม เธอเคยบอกว่าผู้ชายปากจัดไม่น่ารัก ฉันเลยคำใช้คำว่าไม่ฉลาดแทน”  “ได้ ตราบใดที่นายไม่ด่าฉัน นายด่าใครได้ทั้งนั้นแหละ”  “อืม ฉันไม่ค่อยเข้าใจวิธีใส่ความเท่าไหร่หรอก ฉันลองเลียนแบบวิธีการโง่ๆที่เจนนี่กับวีราเนสทำแล้วดัดแปลงให้มันดูโง่น้อยกว่าเดิมหน่อย ถ้าไม่ได้ผลค่อยว่ากัน ไม่น่ะเชื่อว่ามันจะได้ผล แผนโง่ๆแบบนี้สำเร็จได้ด้วย”  ไม่เข้าใจวิธี...ลองทำ...วิธีการโง่ๆ และแผนโง่ๆ   เธอรู้สึกว่าระดับสติปัญญาตัวเองลดลงมาฮวบฮาบทันที เธอควรไปหาอะไรมากินเพื่อเพิ่มไอคิวหรือเปล่า  &nbsp;  &nbsp;  &nbsp;  “ปีนี้นายไปงานเต้นรำกับใคร” เรนิสถามขึ้นมา อยู่ดีๆเธอก็อยากรู้ว่าเขาจะไปไหมแล้วไปกับใคร  “ไม่ไป แล้วเธอล่ะ เชิญพี่ชายสองหน้าไหม”  “ฉันก็จะไม่ไปเหมือนกัน” แกล้งป่วยดีกว่า หากเธอจะไปต้องไปกับคู่หมั้น ถ้าอย่างนั้น ไม่ไปเสียดีกว่า ช่วงนี้บรรยากาศไม่ค่อยดีเหมือนอยู่ในสงครามเย็น และเธอไม่เคยชอบงานแบบนี้อยู่แล้ว  &nbsp;  &nbsp;  เธอเจอนายปีศาจอีกครั้งที่โรงเรียน เขาดูสบายดี ไม่ได้ดูเดือดร้อนแต่อย่างใด ดูท่าอาการแสบจมูกจะหายแล้ว  เจนนี่หายสาบสูญไป ตอนนี้ทุกคนต่างลือว่า เป็นฝีมือวีราเนส...  เจ้าตัวไม่มีโอกาสแก้ข้อกล่าวหา เพราะถูกสั่งกักบริเวณ  เบลล่าโกรธปนเสียใจจนน้ำตาคลอ เธอประนามวีราเนสอย่างแรง “จิตใจชั่วร้ายจริงๆ คิดไม่ถึงว่าจะวางแผนฆ่าคน น่าสงสารเจนนี่จริงๆเลย”  เธอไม่ได้แก้ไขความเข้าใจผิด ให้มันเป็นแบบนี้ดีกว่า เรื่องของเจนนี่ คนรู้น้อยเท่าไหร่ยิ่งดี  &nbsp;  ใกล้งานเต้นรำประจำปี เบลล่าตัดสินใจแกล้งป่วยเหมือนเธอโดยไม่ได้นัดหมาย เธอให้เหตุผลว่าไม่อยากเชิญแวนมางานเต้นรำ เมื่อมีคู่หมั้นต้องเชิญคู่หมั้นก่อน  เบลล่ากลับแคว้นบาร์ตันไป เธออาจจะไม่ได้เจอเบลล่าอีกจนถึงฤดูใบไม้ผลิปีหน้า งานแต่งงานของเบลล่ากับแวนมีกำหนดการออกมาแล้ว  &nbsp;  ส่วนปีใหม่ คาดว่าทั้งเธอกับเบลล่าคงจะป่วยเหมือนกัน ไม่น่าจะมีใครมาเมืองหลวงเพื่อฉลองปีใหม่กัน  และช่วงนี้เธอแกล้งป่วยอีกเช่นกัน เธอกลับไปอยู่บ้านในเมืองหลวง ข้าวของเครื่องใช้ที่โรงเรียนให้คนขนกลับมาจนหมด  เธอวางแผนแล้วว่าหลังโรงเรียนปิด เธอจะป่วยยาวอยู่ที่แคว้นเทรลิส ไม่เข้าเมืองหลวงถ้าไม่จำเป็น งานฉลองอะไรก็ไม่มา ให้คนลือกันไปเลยว่าเธอป่วยหนักใกล้ตาย  เริ่มป่วยกระเสาะกระแสะตั้งแต่ตอนนี้ ไม่เสียหาย อีกหลายๆเดือนจะได้ใกล้ตายพอดี เผื่อว่าจะแกล้งตายได้  เธอสั่งคนในบ้าน เธอไม่สบาย ไม่รับแขก ไม่ให้ใครเยี่ยม  &nbsp;  &nbsp;  เรนิสนั่งมองภาพเขียนที่เธอวาดใกล้เสร็จ เธอวาดภาพพระอาทิตย์ตกกลางทิวเขาซ้อนๆกันและทุ่งดอกไม้  ของขวัญปีใหม่สำหรับนายปีศาจ  เธอคิดจะวาดรูปเขาในตอนแรก แต่คิดไปคิดมา ไม่เอาดีกว่า มันจะกลายเป็นภาพหญิงงามกลางทุ่งดอกไม้...  เธอเดินออกมาที่ห้องรับรองในห้องพักของเธอ มีเวทย์เทเลพอร์ทเข้ามาในห้อง  นายปีศาจ เขามาทำอะไรในบ้านเธอ  เท่าที่จำได้ เขาไม่เคยเข้ามาที่นี่ ห้องพักของเธอในบ้านที่เมืองหลวง เขารู้ได้ยังไงว่าเธออยู่ตรงไหน  “นายมาทำอะไร” เธอถาม  “ได้ยินว่าเธอป่วย เลยจะแวะมาดู” เขาเดินไปนั่งที่โซฟาของเธอโดยไม่รอคำเชิญ  “ฉันแกล้งป่วย ไม่อยากไปงานเต้นรำ”  “เธอไม่ชอบงานเต้นรำ? ทุกทีก็เห็นอยู่ในงานได้ตั้งนาน”  “ทุกทีมันจำเป็น ฉันไม่ชอบคนเยอะๆ วุ่นวาย”  “อ้อ” เขานิ่งเงียบไป  “เธออยากเต้นรำไหม” เขาถามขึ้นมาเฉยๆ  เอ๋ เธอจำไม่ได้ว่าเธอเคยเห็นเขาเต้นรำไหม อาจจะเคยตอนเด็กๆ หรือไม่เคย เธอไม่แน่ใจ จำไม่ได้ แต่ตั้งแต่สนิทสนมกันมา ไม่เคยเห็นเขาเต้นรำสักครั้งเดียว  “นายเต้นเป็นด้วยหรือไง” เธอถามด้วยความแปลกใจ  “อือ” เขาพยักหน้า  &nbsp;  เธอหยิบลูกแก้วเวทย์ในกล่องบนชั้น ในนั้นมีหลายลูก เธอทำเอาไว้เป็นตัวอย่างสินค้าใหม่ที่กำลังจะขาย ลูกแก้วเวทย์ให้เสียงเพลง  ลูกที่หยิบมาแบบสุ่มๆ เปิดออกมาเป็นเพลง Beauty and the Beast ที่เธอลองให้คนทำทำนองเพลงนี้ใส่ในลูกแก้วเมื่อหลายเดือนก่อน ตอนนั้นเจนนี่เล่นเปียโนเป็นเพลงนี้  เรนิสยิ้มขึ้นมา ป่านนี้ไม่รู้ว่าเจนนี่เป็นอย่างไรบ้าง ข่าวล่าสุดตระกูลพาร์กเกอร์แจ้งมาว่าอองตัวร์รับปากจะดูแลเรื่องความปลอดภัยให้เจนนี่ เหมือนโดยรวมน่าจะสบายดี  “เธอยิ้มอะไร”  “เพลงนี้ชื่อว่า โฉมงาม กับ เจ้าชายอสูร”  เขานิ่งไปครู่หนึ่ง “ถึงฉันจะเป็นเจ้าชาย แต่เธอไม่ใช่โฉมงาม”  นายปีศาจ นิสัยไม่ดี เขาว่าเธอไม่สวยอีกแล้ว  เธอชักสีหน้าใส่เขา “งั้นนายเป็นโฉมงามไปก็แล้วกัน”  พูดแล้วเจ็บใจ ใครจะสวยได้เท่านายปีศาจ...  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาไม่ได้โค้งเพื่อขอเธอเต้นรำ แต่กลับดึงเธอลงมานั่งที่โซฟาข้างๆกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มือข้างหนึ่งของเขาลูบแก้มเธออย่างแผ่วเบา  “ไม่เป็นไรนี่ ถึงเธอจะไม่สวย ไม่ฉลาด ฉันก็ชอบเธออยู่ดี”  ประโยคที่ว่าให้ความรู้สึกแปลกๆ เธอควรโกรธที่เขาว่าเธอว่าเธอไม่สวย ไม่ฉลาด เธอควรจะดีใจที่เขาชอบเธอ  เขาถือว่าตัวเองเป็นโฉมงามใช่ไหม เลยมาว่าเธอไม่สวย  &nbsp;  ขณะที่เธอกำลังจะหาคำพูดแย้งออกไป ดวงตาของเขาที่จ้องมองเธอเหมือนมีมนตร์สะกด เธอเหมือนตกอยู่ในภวังค์  ริมฝีปากของเขาค่อยๆจรดบนหน้าผากของเธอ นุ่มนวลเหมือนสัมผัสจากกลีบดอกไม้ แผ่วเบาและอ่อนโยน ริมฝีปากของเขาค่อยๆเลื่อนมาที่สันจมูกไล่มาที่ปลายจมูกก่อนจะสัมผัสเบาๆที่ริมฝีปาก จูบของเขาอ่อนโยนและให้ความรู้สึกหวาบหวาน   เขาถอนริมฝีปากออกไปพร้อมกับยิ้มให้เธอ รอยยิ้มเขาดูประจบเอาใจอย่างบอกไม่ถูก จนเธอแทบละลาย  เขาจะเป็นโฉมงาม หรือ เป็นเจ้าชายอสูร ก็ช่างเหอะ ตอนนี้เขาทำให้เธอหาทางกลับบ้านไม่ถูกอีกแล้ว   ไม่ใช่สิ เขาทำให้เธอลืมไปด้วยซ้ำว่าตอนนี้เธออยู่ในบ้านของตัวเอง  เห็นไหมว่าเขาทำให้เธอสับสนได้ขนาดไหน...เป็นอีกครั้งที่เธอตกอยู่ในอิทธิพลธาตุมืดมนตร์ดำของเขา  ร้ายกาจ เขาล่อลวงให้ผู้คนลุ่มหลงชัดๆเลย&nbsp;&nbsp; &nbsp;  &nbsp;  ไม่เป็นไร ไม่สวย ไม่ฉลาดแล้วอย่างไร ยังไงเขาก็ชอบเธอ ถูกต้องไหม...   &nbsp;  &nbsp;  &nbsp;  Writer’s note: คุณลูกสาวคะ หนูอาการหนัก เหมือนนางหลงนายปีศาจจนโงหัวไม่ขึ้นเสียแล้ว...  ส่วนซีริล โรคมโนกำเริบ...  เช็คลิสท์ Beauty and the Beast ติ๊กไปอีกหนึ่ง อืม เหลือเรื่องอะไรอีกดี?   

 </div> 
