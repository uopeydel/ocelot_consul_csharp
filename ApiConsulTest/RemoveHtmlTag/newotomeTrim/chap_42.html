 <div style="word-wrap: normal;width:90%;">
			
				
  	ตารางในแต่ละวันของเรนิสยังยุ่งตลอดเวลา ทั้งการเรียนทฤษฎีวิชาต่างๆในช่วงเช้า การฝึกปฏิบัติช่วงบ่าย การคิดค้นสินค้าใหม่ๆให้กับทางร้าน หลังจากเปิดร้านมา 3 เดือน สินค้าของเธอขายดีมากจนบางครั้งต้องมีการสั่งจองข้ามเดือนเลยทีเดียว&nbsp;	ในที่สุดเธอก็มีลูกค้าวีไอพี ท่านหญิงดิอานส์ ติดต่อหาเธอด้วยจดหมาย&nbsp;“เรนิสที่รักพี่สาวของฉันอยากได้อุปกรณ์สารภาพรัก มอบให้เพื่อนชายของเธอหวังว่าเธอจะช่วยจัดหาให้ได้	ด้วยรัก	ดิอานส์”ความจริงสินค้าล็อตใหม่ไม่มีตัวสารภาพรักแต่เพราะลูกค้าวีไอพีของเธอมีคำขอมาว่าอยากได้อะไรสักอย่างที่แสดงออกถึงความรู้สึกที่มีต่อคนที่แอบชอบ&nbsp;เรนิสก็ใช้โปรแกรมเดิมแค่เปลี่ยนเนื้อหาเล็กน้อย เพอร์เฟ็คที่สุด ผู้โชคดีรายแรกที่ได้รับลูกแก้วสารภาพรักคือท่านหญิงเดลีน่า พี่สาวของท่านหญิงดิอานส์ กำลังเรียนอยู่ปีที่ 4 โรงเรียนเวทย์ฟานเซียส์ เธอเคยเห็นเด็กสาวคนนั้นหลายครั้งหลายคราชายหนุ่มผู้โชคดีคนนั้นเป็นใครกัน…ช่วงนี้อยู่ระหว่างปิดเทอม ท่านหญิงเดลิน่ากำลังกลุ้มใจอย่างมากว่าเธอกำลังจะจบการศึกษาแล้ว แต่เธอมีคนที่แอบชอบคนหนึ่งซึ่งเป็นนักเรียนทุนบุตรขุนนางชั้นผู้น้อยที่มาจากแคว้นเดียวกัน ฐานะทางสังคมช่างแตกต่างความรักต่างชนชั้นของตัวประกอบเกม เรนิสนึกก่นด่าในใจและนึกแค้นเคืองผู้ผลิตเกมอีกแล้วที่ขยันสร้างเรื่อง&nbsp;เอาเถอะ นี่ถือเป็นโอกาสเปิดตัวสินค้าใหม่ที่เธอกำลังผลิตพอดี เธอทำดราม่าบอกไปว่าเธอเห็นแก่ความรักที่ยิ่งใหญ่ของท่านหญิงเดลีน่าเธอจึงทำสินค้าชนิดนี้ให้ฟรีของฟรีบางทีก็มีประโยชน์ในตัวมันเอง…ในแง่ของการตลาดเธอตอบจดหมายอย่างหยดย้อย“ท่านหญิงดิอานส์และท่านหญิงเดลีน่าที่รักเห็นแก่มิตรภาพระหว่างตระกูลของพวกเขาทางเรายินดีจัดทำสินค้าชิ้นนี้เป็นพิเศษให้โดยไม่คิดเงินด้วยรักเรนิส”			ในระหว่างนี้ การใช้เวทของเธอก้าวหน้ามาก เธอฝึกฝนทุกวันและใช้เวทอย่างเต็มที่ทุกวันเพื่อคิดและทำสินค้าหาเงิน	การฝึกเพื่อให้เก่งถ้าให้ดี ควรจะได้เงินด้วย…ถึงจะถูกต้องตามหลักการของเธอ การฝึกก็คือการทำงานเพื่อสร้างรายได้เธอค่อนข้างมั่นใจว่าแม้แต่ซีริลก็ไม่มีทางก้าวหน้าไปกว่าเธอได้&nbsp;ที่เธอต้องเลื่อนระดับ ไม่ได้ต้องการที่จะเป็นจอมเวทอันดับหนึ่งของอาณาจักรหรือเตรียมไปสู้กับใครทั้งนั้น เธอเริ่มคิดได้ว่าหากระดับเวทเธอสูงขึ้นไปอีก จะมีโอกาสผลิตสินค้าที่มีความซับซ้อนสูงมากขึ้นได้อีก&nbsp;และเธอต้องการเงิน เหรียญทองของส่วนตัวของเธอเอง…เอาไว้สำหรับหนีรูทหายนะในอนาคตอันใกล้เข้ามา	โอกาสเลื่อนระดับและช่องทางหาเงินของเรนิสมาพร้อมๆกัน&nbsp;วันหนึ่งขณะเรียนวิชาปรุงยาซึ่งจัดว่าความก้าวหน้าของเธอต่ำเตี้ยมาก เธอจำสมุนไพรได้น้อยจนน่าตกใจ อาจารย์ของเธอถอนใจเฮือกๆหลายครั้ง&nbsp;ลูกศิษย์ที่มีพรสวรรค์สูงส่งของเขา… เรนิสสามารถเสกต้นไม้ได้เป็นไร่ สร้างดอกไม้ที่หน้าตาสวยงามได้เป็นทุ่ง สามารถร่ายเวททำให้ต้นไม้ออกดอกออกผลอย่างง่ายดาย สามารถใช้เวทย์ปรุงยาได้ยอดเยี่ยมหากมีสมุนไพรให้ แต่การเสกสมุนไพรด้วยเวทมีปัญหาอย่างรุนแรง เรนิสจำหน้าตาของต้นไม้ได้แย่มาก และเธอเสกต้นไม้ดอกไม้ผิดประเภทตลอดเวลา“ท่านหญิง ดอกเดซี่กับดอกเดฟฟอดิลมันไม่เหมือนกัน” ท่านอาจารย์ส่ายหน้าอย่างเอือมระอา“ต่างกันตรงไหนคะ มันก็มีกลีบและเกสรดอกไม้ เป็นดอกไม้เหมือนกัน” เธออ้างแบบข้างๆคู“ดอกทานตะวันกับดอกดาห์เลีย ไม่มีอะไรที่เหมือนกันเลยนะท่านหญิง” อาจารย์ของเธอโวยวายขึ้น“ฉันเข้าใจค่ะ ดอกทานตะวันมันขนาดใหญ่กว่า แต่นี่เรียกว่าดอกทานตะวันขนาดเล็กๆได้ไหมคะ” เธออ้อมแอ้มถามเขา“ท่านหญิง หากใส่สมุนไพรที่ท่านหญิงเสกเข้าไปในยาแก้หวัด มันจะไม่ลดน้ำมูกเลยนะ แต่จะทำให้น้ำมูกเพิ่มขึ้นด้วย”“แต่หน้าตามันเหมือนกันไม่ผิดเพี้ยนเลยนะคะ มันผิดที่ตรงไหน”“ท่านหญิงอาจจะมีปัญหาในการแยกสี สีน้ำตาลไหม้กับสีเขียวขี้ม้านั้น ไม่เหมือนกันแม้แต่น้อย”“แต่มันก็มีใบ มีราก และลำต้นเช่นเดียวกัน”อาจารย์ของเธอที่ศีรษะล้านอยู่แล้วแทบจะทึ้งผมตนเองออกอีก… “ท่านหญิง ต้นไม้อะไรบ้างที่ไม่มีใบ รากและลำต้น”“เท่าที่รู้ มันฝรั่งมีแต่หัวมันฝรั่งไม่มีใบ ใช่ไหมคะ” ขอเดา เธอเคยเห็นแต่หัวมันฝรั่งที่มีคนเอามาขาย“ผิด ท่านหญิงควรไปคัดตำราพืชเพิ่ม ต้นมันฝรั่งก็มีใบเช่นกัน” ท่านอาจารย์สั่งการบ้านเธอเพิ่มอีกหลายหน้ากระดาษหลังจากนั่นทำการบ้าน…เธอค้นพบว่าต้นมันฝรั่งมีใบจริงๆ…ปัญหาคือเรนิสจำหน้าตาและรายละเอียดของพืชไม่ได้ ทำให้เวลาร่ายเวทเสกในจินตนาการเพื่อสร้างสมุนไพรของเธอมันจะเพี้ยน&nbsp;แน่ล่ะ ชาติก่อนของเธอไม่เคยปลูกต้นไม้ซักต้น เลี้ยงกระบองเพชรแทนคู่แฝดยังเฉาตายได้&nbsp;เธอเสกสมุนไพรได้ผิดๆถูกๆ ทำให้การปรุงยาผิดพลาดบ่อยครั้ง ท่านอาจารย์ผู้เยียวยาอยากจะร่ำไห้และอยากทึ้งผมตนเองออก ด้วยความที่มีผมน้อยอยู่แล้ว รวมถึงด้วยความเครียดที่ทำให้ผมร่วงเป็นทุนเดิม ให้ศีรษะของเขาล้านมากขึ้นถึงแม้ไม่ได้ดึงผมเลยก็ตามดอก	“แกรนด์เลดี้ หากท่านยังร่ายเวทย์สมุนไพรแบบผิดๆถูกๆแบบนี้ อาจเป็นอันตรายต่อผู้ป่วยที่รับประทานยาของท่านเข้าไปได้”&nbsp;น้ำตาเรนิสแทบจะไหลพรากออกมา ความหวังในการเป็นหมอของเธอช่างหริบหรี่เสียยิ่งกระไรเธอเคยคิดจะเปิดร้านขายยาหาเงิน แต่หากประเมินความสามารถด้านนี้ของเธอแล้ว…ถ้าเปิดมาเธอคงถูกฟ้องจนล้มละลายเสียมากกว่าจะรวย“แกรนด์เลดี้ ยาลดไข้ของท่านสีดูผิดเพี้ยนอยู่บ้าง มันควรจะเป็นน้ำยาสีเขียวอ่อนแต่ดูยาของท่านเหมือนสีเขียวขี้ม้ามากกว่า”“ท่านอาจารย์ ท่านพูดตรงๆก็ได้ว่ามันดูผิดเพี้ยนมาก” เธอถอนหายใจ การปรุงยาลดไข้หนที่สิบแปดของเธอล้มเหลวอีกครั้ง“เราลองมาหา สาเหตุของการผิดเพี้ยน ยาลดไข้ควรจะใช้ใบและกิ่งอ่อนๆของต้นซีเรสเก้ ร่วมกับผงจากรากของโสมดิน ดูจากสมุนไพรที่ท่านเสกขึ้นมาแล้ว ไม่เหมือนใบซีเรสเก้เลย ใบไม้ของต้นซีเรสเก้จะมีสีเขียวอ่อนหนามเล็กๆสีน้ำตาล แต่ใบไม้ที่ท่านหญิงเสกมีขนาดใหญ่กว่ามาตรฐานของใบซีเรสเก้แลหนามเล็กๆนี้เป็นสีดำ ส่วนกิ่งนั้นดูไม่ต่างก็จริงแต่กิ่งซีราสเก้ไม่มีกลิ่น ส่วนกิ่งท่านหญิงเสกมามีกลิ่นอ่อนๆ การที่เราเสกสมุนไพรนอกจากการดูยังต้องดมกลิ่นด้วย ส่วนรากโสมดินที่เสกถือว่าใช้ได้แล้วคุณภาพโสมนับว่าดี หากปรุงยาลดไข้สำเร็จ ยานี้จะออกฤทธิ์ได้นานถึง 8-9 ชั่วโมงเลยทีเดียว”เรนิสถอนหายใจเฮือก เธอไม่มีพรสวรรค์ด้านนี้จริงๆ สงสัยต้องใช้วิธีสั่งซื้อสมุนไพรมาแทนที่จะเสกเอง เธอหันไปกำลังจะบอกให้คนข้างนอกมาเอายาในหม้อไปทิ้ง ทันใดนั้นมีวัตถุบางอย่างพุ่งมากจากหน้าต่างตกลงในหม้อของเธอ เสียงกรี๊ดร้องจากสาวใช้นอกหน้าต่างดังมา“หนู ไล่ตีมันเร็ว มันไปอยู่ที่ไหน”เรนิสค่อยๆชะโงกไปยังหม้อยาของเธอ ทันใดนั้น สิ่งที่ไม่คิดว่าชีวิตนี้จะได้เห็นโลกเวทย์มนตร์ก็เกิดขึ้น หนูเฟอร์บี้ หนูสีเทาตัวที่ตกลงไปกลายเป็นสัตว์ขนฟูกลมตะเกียกตะกายอยู่ในน้ำตา เมื่อใช้ช้อนยักษ์ตักมันขึ้นมา ขนมันค่อยๆยาวออกเรื่อยๆและดกขึ้นเรื่อยๆจนมองไม่เห็นว่ารูปร่างดั้งเดิมเป็นอะไร“อ้า ยานี่มันทำให้ขนงอกขึ้นมาได้ เหลือเชื่อจริงๆ ไม่เคยมีบันทึกไว้ในตำรามาก่อน”&nbsp;อาจารย์ของเธออุทานขึ้นพลางใช้ช้อนปาดยาขึ้นมาทาศีรษะล้านๆของตัวเอง ทันใดนั้น ผมเส้นเล็กๆค่อยๆงอกออกมาจากส่วนล้านเลี่ยน อ้า อาจารย์ของเธอรีบเสกกระจกขึ้นมาก่อนมองดูผมที่ขึ้นมาด้วยสีหน้าปลาบปลื้มตอนนี้ความคิดของอาจารย์ คือ “ผม” ความคิดของเรนิสคือ “เงิน” ชั่วโมงที่เหลือ&nbsp;ทั้งอาจารย์และศิษย์ต่างหาวิธีจดสูตรการร่ายเวทย์ให้ได้สมุนไพรที่เพี้ยนมาจากใบและกิ่งของต้นซีราสเก้ให้เหมือนและพยายามหาจากตำราว่าต้นไม้ชนิดนี้คือต้นอะไร ในที่สุดการค้นคว้าครั้งนี้ยาวนานจนถึงก่อนเวลาอาหารเย็นจึงพบว่ามันเป็นพืชชนิดหนึ่งที่ขึ้นแถบชายทะเล โดยบนเกาะในทางใต้ของแคว้นเทรลิสก็สามารถพบได้บ้าง มีชื่อเรียกโดยชาวบ้านว่าซีฟอร์เก็ตไม่เคยมีใครนำมาปรุงยามาก่อน&nbsp;อาจารย์ผู้เยียวยาถอนหายใจเฮือก ลูกศิษย์คนนี้ถือเป็นผู้ใช้เวทที่ได้ให้กำเนิดสูตรยาตัวใหม่ที่ไม่มีใครเคยทำก่อนที่อายุน้อยที่สุด&nbsp;เธอยืดอกด้วยความภูมิใจ บางทีการเสกเวทสร้างสมุนไพรผิดๆอาจเป็นพรสวรรค์อย่างหนึ่งที่มีประโยชน์สำหรับเธอก็ได้“อาจารย์จะทำการแจ้งไปที่หอบันทึกการปรุงยา ว่าท่านหญิงเป็นผู้ค้นพบยาปลูกผม…” เขาเขียนจดหมายเวทบันทึกสูตรเอาไว้เคยมีคนบอกว่าการค้นพบอันยิ่งใหญ่ ทำให้ใครต่อใครได้รางวัลโนเบล บางทีอาจจะเป็นการค้นพบโดยบังเอิญยกตัวอย่างเช่นการค้นพบยาเพนนิซิลลินนั่นไง ก็เป็นการค้นพบโดยบังเอิญ&nbsp;อาจารย์ที่น่าสงสารถอนหายใจอีกครั้งก่อนจับเจ้าหนูเฟอร์บี้ใส่กรงเพื่อจะดูว่าผลของยาจะอยู่ได้นานแค่ไหนหากแช่ลงไปในยา และถ่ายยาในหม้อใส่ขวดเพื่อนำไปใช้เองต่อ&nbsp;“หากปรุงยาแบบนี้ได้เรื่อยๆ เราจะมีผมดกไปอีกระยะหรืออาจจะถาวรเลยหากสามารถผลิตยาปลูกขน เอ้ย ผม แบบนี้มาได้” อาจารย์พึมพำกับตัวเองเบาๆอีก2วันถัดมา เจ้าหนูเฟอร์บี้ในกรงกลับมาเป็นหนูบ้านธรรมดา เมื่อถึงคาบปรุงยาอีกครั้ง ทั้งเรนิสกับอาจารย์ต่างขมักเขม้นในการร่ายเวทเพื่อเสกสมุนไพรที่เพี้ยนความคิดของอาจารย์ คือ “ผม” ความคิดของเรนิสคือ “เงิน” เช่นเดิม ทั้งคู่ต่างตั้งใจทำงานเต็มที่ หลังจบชั่วโมงเรียน ทั้งอาจารย์และศิษย์ต่างมีรอยยิ้มกว้างแม้จะแทบหมดแรง อาจารย์ถ่ายยาลงขวดละ1 ลิตรได้ถึง 8 ขวดใหญ่ ท่านอาจารย์วางแผนจะทาที่ศีรษะทุก 2 วัน และแต้มเบาๆที่คางเพื่อให้มีเคราดกดำ&nbsp;เรนิสครุ่นคิดหาวิธีเอายาปลูกผมนี่ไปขาย ลองวางขายขวดละ5เหรียญทอง เท่าที่รู้มีชนชั้นสูงมากมายที่ศีรษะล้านหลังจากทดสอบกับศีรษะของท่านอาจารย์ที่เคารพและองครักษ์จำนวนหนึ่ง เธอก็ได้ปริมาณที่เหมาะสม ส่วนเจ้าหนูที่ตอนนี้ได้รับชื่อว่า เฟอร์บี้ กลายเป็นสัตว์เลี้ยงของท่านอาจารย์ และหนูลองยาพ่วงอีกตำแหน่งก่อนที่เธอจะทำการส่งลูกแก้วสารภาพรักไปให้ท่านหญิงเดลีน่า ปัวร์เรส เธอนึกได้ว่าท่านพ่อของท่านหญิงก็มีศีรษะล้าน เพื่อการตลาด เธอทำการส่งยาปลูกผมขวดเล็กไปให้พร้อมบอกรายละเอียดการใช้	“ท่านหญิงเดลีน่าที่รักเนื่องจากทางเรามีสินค้าใหม่ ใช้สำหรับปลูกผมด้วยความปรารถนาดี ฉันอยากให้ท่านพ่อของท่านหญิงมีเส้นผมที่ดกดำจึงขอส่งยาปลูกผมของตัวอย่างให้ทดลองใช้หากท่านสนใจ เรายินดีขายให้ในราคาพิเศษ		ด้วยรัก		เรนิส”เมื่อช่วงเปิดเทอมผ่านไปสักช่วง เธอก็ได้ยินข่าวซุบซิบนินทา ท่านดยุกแห่งแคว้นลูฟฟ์ จากศีรษะที่เคยล้าน ตอนนี้มีเส้นผมดกขึ้นมาหลังจากที่ท่านดยุคมีผมดกขึ้นมา มีแต่คนต้องการหาว่าอะไรทำให้ผมดกขึ้น บรรดาอัศวินและขุนนางศีรษะล้านมีไม่น้อยทีเดียว&nbsp;ท่านดยุคฝากลูกสาวมาแจ้งเธอว่าต้องการเพิ่มอีก ขวดหนึ่งหากทาทุก 2 วัน กว่าจะหมดก็ราวๆ 2-3 เดือน เรนิสเริ่มปล่อยยาปลูกผมที่ผลิตได้รวมๆเหลืออีกขายในร้านแฟร์รี่วิชสาขาแคว้นเทรลิส เนื่องจากปริมาณยาที่ผลิตได้มีไม่เพียงพอและท่านอาจารย์ไม่ยอมขายส่วนของตัวเองให้ ส่วนการจ้างผู้เยียวยามาผลิตยานั้นหาได้ยากกว่าผลิตเองหลังจากการวางขายแค่10วัน ยาปลูกผมก็หมดอย่างรวดเร็ว ขนาดที่มีม้าเร็วจากเมืองหลวงมาซื้อเอากลับไป&nbsp;ได้ข่าวว่าหลังจากไปถึงเมืองหลวง ยาขวดหนึ่งเวลาเข้าสู่โรงประมูล ขายได้ถึง10เหรียญทองทีเดียว เรนิสน้ำตาไหลพรากด้วยความแค้นใน ล็อตหน้าเธอจะส่งยาไปประมูลที่โรงประมูล&nbsp;เอาเถอะ เมื่อหักค่าใช้จ่ายทั้งหมดแล้ว งานนี้เธอได้เงินมาถึง 150เหรียญทองเลยทีเดียวเมื่อข่าวเรื่องยาปลูกผมฟีเวอร์ซาไป มีออเดอร์ลับๆขอสั่งซื้อยาปลูกผมมาจากทั่วอาณาจักร จนผลิตไม่ทัน ตอนนี้เวลาว่างของเรนิสแทบจะหมดไปกับการปรุงยาปลูกผม จนแทบไม่ได้คิดค้นผลงานเลย&nbsp;ผลจากการปรุงยาทุกวัน ทำให้ธาตุไฟของเธอเลื่อนระดับในที่สุด“ท่านหญิงช่างเป็นอัจฉริยะเมื่อเทียบกับนักเวชในรุ่นเดียวกัน” อาจารย์สอนเวทของเธอแสดงความชื่นชมอย่างชัดเจน “นั่นต้องเป็นเพราะความตั้งใจและการฝึกฝนอย่างสม่ำเสมอ”เรนิสก้มหน้าด้วยความละอายใจ พูดตรงๆต้องบอกว่านั่นต้องเป็นเพราะความตั้งใจในการหาเงิน และความงกส่วนตัวของเธอมากกว่าตอนนี้ระดับเวทย์รวมของเธอเป็นระดับ 3 ในหมู่เด็กรุ่นเดียวกันถือว่าเธอเป็นอัจฉริยะเลยทีเดียว“เธมม์ยังอยู่ในระดับ 1 เท่าเดิม” ท่านดยุคแสดงความกลัดกลุ้มมาบ้าง&nbsp;ท่านแม่มีสีหน้าวิตกกังวล “หากคนทั่วไปรู้ว่าเรนิสเลื่อนไปถึงระดับ 3 แล้ว แต่เธมม์ยังไม่เคยเลื่อนระดับเลย จะมองว่าพวกเราไม่ให้การดูแลลูกบุตรธรรม ใส่ใจแต่ลูกสาวจริงๆหรือเปล่า”ดังนั้น เรื่องการเลื่อนระดับของเธอจึงถูกปิดไว้เป็นความลับ เพราะท่านพ่อกังวลว่าอาจมีการซุบซิบนินทาว่าทางตระกูลพัฒนาแต่ความสามารถของทายาทสายตรงละเลยลูกบุญธรรมเรนิสใช้เท้าเขี่ยพื้นไปมาด้วยรู้สึกผิดกับท่านพ่อ นอกจากนี้เธอยังสงสัยด้วยว่าด้วยความสามารถของเธมม์ สามารถเป็นนักเรียนทุนของแคว้นในเกมได้อย่างไร&nbsp;หรือว่า...แคว้นเทรลิสของเธอตกต่ำอย่างที่สุด หาคนเก่งกว่านี้ไม่มีแล้วนั่นสิ แคว้นของตัวโกง ผู้ผลิตเกมคงไม่ให้ออปชั่นดีๆมาอยู่แล้วต้นเดือน 8 มีข่าวซุบซิบใหม่เกิดขึ้น…วันหนึ่งกลางสวนพักผ่อนในส่วนหอพักของนักเรียนโรงเรียนฟานเซียส์ มีดอกกุหลาบสีขาวหลายร้อยดอกตกลงมาจากฟ้าพร้อมกับเพลงหวานซึ้งท่ามกลางสายตาตกตะลึงของเหล่านักเรียนที่กำลังจะกลับหอพัก หลังจากนั้นก็มีกลีบกุหลาบสีขาวเรียงตัวเป็นอักษรเขียนเป็นประโยค“เวลาผ่านพ้น ฤดูกาลเปลี่ยน 	ใบไม่ร่วงหล่น ดอกไม้โปรยปรายขอแค่รอยยิ้ม มีเธอเคียงข้างก็เพียงพอแล้ว”คำบอกรักอาจไม่ได้ไพเราะมากมาย แต่เอฟเฟ็กค์ดีมีชัยไปกว่าครึ่งเรนิสเป็นผู้เชี่ยวชาญการทำกราฟฟิกมาก่อน การออกแบบพวกนี้ง่ายมาก เพียงแต่เธอไม่ใช่นักกวี เน้นตัวอักษรสวยกับการแปลอักษรต่อเนื่องงดงามถือเป็นใช้ได้ละกันชายหนุ่มผู้โชคดีและหญิงสาวคลั่งรัก ในที่สุดก็ตกลงปลงใจคบหากันแบบคนรัก&nbsp;ในระหว่างนั้นท่านดยุคบิดาของท่านหญิงมัวแต่ยุ่งเรื่องยาปลูกผมกระมั้ง กว่าจะรู้อีกที ข่าวการคบหาระหว่างท่านหญิงเดลีน่าและบุตรชายขุนนางระดับล่างก็เผยแพร่ออกจากโรงเรียนสู่บรรดาบ้านผู้ปกครองนักเรียนและทั่วอาณาจักร ท่านดยุคกัดฟันแสดงความใจกว้างให้โอกาสชายหนุ่มพิสูจน์ตนเองถึง3ปี ก่อนตัดสินใจว่าจะอนุญาตให้ทั้งคู่ลงเอยกันหรือไม่&nbsp;อีก 3 ปีกว่าจะรู้ว่าความรักต่างชนชั้นนี้เป็นอย่างไร ที่แน่ๆ เรนิสและร้านของเธอรับทรัพย์จากการเปิดตัวสินค้าใหม่ ครั้งนี้ผลกำไรภายในเดือนนั้นสูงถึงสามพันกว่าเหรียญทองทีเดียว นับเป็นรายได้สูงสุดในรอบ 5 เดือนตั้งแต่เปิดร้านเธอเหยียดขาบิดขี้เกียจบนเก้าอี้โซฟานุ่ม ในมือถือบัญชีรายได้ของเธอ…ค่าใช้จ่ายในการซื้อบ้านที่อาณาจักรอื่นราคาเท่าไหร่ หากสักวันเธอจะหนีออกไปจากอาณาจักรฟานส์ควรต้องมีเงินสะสมเท่าไหร่ถึงจะพอ…ไม่เป็นไร เก็บๆใส่หีบฝังไว้ใต้ดินน่าจะดี ยิ่งเยอะเท่าไหร่ยิ่งดีเท่านั้น	  

 </div> 
