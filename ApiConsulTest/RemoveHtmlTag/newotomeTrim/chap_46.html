 <div style="word-wrap: normal;width:90%;">
			
				
       คำเตือน : ตัวละครอาจมีพฤติกรรมไม่เหมาะสม เด็กและเยาวชนสมควรได้รับคำแนะนำ  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ... 3 ปีถัดมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในพระราชวังช่วงนี้วุ่นวายอย่างหนัก พระราชาประชวรหนักอย่างเฉียบพลัน ผู้เยียวยาทั่วอาณาจักรต่างถูกระดมมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พระราชาทรงรับสั่งให้พระราชินีเข้าเฝ้าเป็นการส่วนพระองค์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ห้องบรรทมปิดสนิทเงียบอยู่ครู่ใหญ่ สักพักมีเสียงด่าทอโวยวายออกมา จับใจความไม่ได้ว่าพูดว่าอย่างไร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ภายนอกห้อง ทุกคนยืนห่างออกไปหลายเมตร บรรยากาศเงียบสนิท ไม่มีใครกล้าพูดอะไร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนมองไปที่ประตูเป็นระยะ เขายืนรออยู่ที่นี่สักพักแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พี่ชายสองหน้าของเขาเดินเข้ามาดู 2-3 ครั้ง แต่เมื่อเห็นประตูยังไม่เปิด เขาก็กลับไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ส่วนผู้หญิงคนนั้น เลดี้เบ็ธนั่งร้องไห้อยู่ไม่ไกล น้ำตาไหลรินแทบตลอดเวลา ไม่รู้จะร้องไห้ทำไมมากมาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;ประตูเปิดออกมา แม่ของเขาน้ำตานองหน้า เป็นครั้งแรกที่เขาเห็นแม่ร้องไห้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอไม่ได้พูดอะไร แค่เช็ดน้ำตาแล้วกลับห้องไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาตัดสินใจอยู่ครู่หนึ่งว่าจะเข้าไปดูเสด็จพ่อผู้ไม่ได้ความของเขาดี หรือว่าตามแม่ไปดี สุดท้าย เขาตัดสินใจตามแม่ไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เสด็จพ่อ ให้ผู้หญิงคนนั้นกับพี่ชายสองหน้าดูแลไปเถอะ เขาไม่มีเวทย์รักษา อยู่ไปก็เท่านั้น ไปปลอบใจแม่ดีกว่า  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แม่กลับมานั่งเงียบๆที่ห้อง น้ำตาของเธอไหลออกมาอีกครั้ง เขาเดินมานั่งใกล้ๆ กุมมือเธอไว้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เสียงสะอื้นของเธอดังออกมาเป็นช่วงๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เกิดเรื่องอะไรขึ้น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คนเลวอย่างเขาควรจะตายไปเสียตั้งนานแล้ว” เสียงเธอพึมพำขึ้นมา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนเลว...หมายถึงเสด็จพ่อของเขางั้นหรือ ประโยคนี้คุ้นๆ เหมือนเขาเคยได้ยินเบียทริกซ์พูดถึงเจ้าชายพระสวามีนั่นมาก่อน   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ให้ความรู้สึกเกลียดชังแบบระงับไม่ไหว ตั้งแต่จำความได้ แม่ไม่เคยโกรธหรือเกลียดใครขนาดนี้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อีกไม่นานเขาก็จะตายอยู่แล้ว ไม่ต้องแช่งยังไงก็ตายอยู่ดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอร้องไห้อยู่ครู่ใหญ่ หลังจากนั้นสงบลง เขาส่งผ้าเช็ดหน้าให้เธอเช็ดน้ำตา  “เซียร์ แม่มีเรื่องจะขอร้อง” เธอพูดด้วยเสียงแผ่วเบาจนคล้ายเสียงกระซิบ  &nbsp;  เรื่องนี้สำหรับเขาไม่ใช่เรื่องสำคัญ แต่มันไม่ได้ขึ้นกับเขาคนเดียว เขาไม่แน่ใจว่าอีกฝ่ายคิดอย่างไร  &nbsp;  ____________________________________  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซีริลมองดูผู้ให้กำเนิดนอนบนเตียง ข้างเตียงมีเลดี้เบ็ธที่กุมมือพร้อมกับซับน้ำตาเป็นพักๆ พระราชาไม่รู้สึกพระองค์มา 2 วันแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาถอนหายใจยาว หลายวันมานี้เขาแทบไม่ได้นอน   มิคาเอลซึ่งตอนนี้อยู่ในคณะนักบวชสูงแล้วแวะมาดูอยู่ครั้งหนึ่งก่อนส่ายศีรษะ ถ้าขนาดมิคาเอลยังถอดใจ คงไม่มีใครช่วยได้  เสด็จแม่ทรงประทับอยู่ที่โต๊ะน้ำชาในห้องบรรทมของพระราชา สีพระพักตร์เรียบเฉยราวกับไม่ใช่เรื่องของพระองค์ สายพระเนตรไร้ความรู้สึก   ซิลบาสเตียนดูไม่เดือดร้อนเช่นกัน เขาจิบน้ำชาเป็นเพื่อนเสด็จแม่อย่างเงียบๆ  ในที่สุดผู้เยียวยาที่อยู่ข้างเตียงก็ประกาศว่าพระราชาสิ้นประชนม์แล้ว  น้ำตาของเขาเอ่อคลอขึ้นมาที่ดวงตา แต่เขาร้องไห้ไม่ได้  &nbsp;  ในห้องบรรทม เหตุการณ์วุ่นวายไปหมด ทุกคนต่างวิ่งกันวุ่นวาย  เลดี้เบ็ธเป็นลมไป ต้องให้คนพาออกไปพัก  คนที่ดูสงบนิ่งที่สุดเห็นจะเป็นพระราชินีม่าย  ซิลบาสเตียนส่งมือให้เสด็จแม่รับ   “แม่จะให้คนเตรียมพระราชพิธีศพ แล้วก็งานราชาภิเษก” พระราชินีทรงรับสั่งเรียบๆราวกับเป็นเรื่องทั่วไป “ซีริล ลูกไปพักผ่อนเถอะนะ” น้ำเสียงเวลารับสั่งกับเขานุ่มนวลลงบ้าง  คู่สามีภรรยาที่สมกันราวกับรูปปั้นที่ประดิษฐ์มาวางคู่กัน ยามฝ่ายหนึ่งจากไป อีกฝ่ายทำเหมือนเป็นเรื่องธรรมดา เหมือนคนไม่รู้จักตายไป ชีวิตสมรสที่ไร้ความรัก เป็นอย่างนี้นี่เอง  &nbsp;  “ซีริล หลังจากพิธีราชาภิเษกเสร็จ แม่คิดว่าจะกลับแคว้นบาร์ตัน” เสด็จแม่ตรัสสั้นๆ  มือของซีริลกำแน่น เสด็จแม่ทำเหมือนคนที่ตายไร้ความหมายไม่มีความสำคัญ แม้แต่มิตรภาพของคนที่อยู่ร่วมกันมาหลายปียังไม่มีให้ ความผิดหวังพุ่งขึ้นมาเป็นริ้วๆ เสด็จแม่แค่จะทรงเสแสร้งว่าเสียพระทัยยังไม่ทำเลย   แล้วที่จะออกจากเมืองหลวง น้องชายลูกแหง่ของเขา ต้องตามไปด้วยใช่ไหม   “เสด็จแม่ออกจากเมืองหลวงได้ แต่ซิลบาสเตียนจะออกจากเมืองหลวงโดยไม่ได้รับอนุญาตไม่ได้” น้ำเสียงเขาเย็นชา ไม่มีอะไรจำเป็นต้องใส่หน้ากากแล้วนี่ ใส่ไปก็เท่านั้น ไม่ได้มีอะไรดี ใครจะว่าเขาใจแคบแล้วอย่างไรในเมื่อเขาเป็นคนใจแคบจริงๆ  เสด็จแม่ทรงผินพระพักตร์มองเขาก่อนขมวดพระขนงค์เล็กน้อย แต่ไม่พูดอะไรต่อ ไม่พอพระทัยงั้นหรือ แล้วอย่างไรล่ะ ใครจะทำอะไรเขาได้  ส่วนน้องชายลูกแหง่มีสีหน้าเรียบเฉย และพูดอย่างไม่แยแสว่า “ได้ ฉันจะไม่ออกจากเมืองหลวง ถ้าไม่ได้รับอนุญาต”  เขานิ่งไปครู่ใหญ่ ผิดคาดอยู่มาก เขาไม่คิดว่าน้องชายลูกแหง่จะยอมง่ายๆแบบนี้   &nbsp;  ______________________________________  &nbsp;  &nbsp;  จอมมารมองดูรถม้าขบวนใหญ่นับ 10 คัน จอดรอเพื่อส่งแม่เขากลับไปแคว้นบาร์ตัน ที่นี่เป็นความทรงจำไม่ดีสำหรับแม่ เธอไม่ต้องการอยู่ที่นี่ต่อไปอีกแล้ว แต่เธอรับปากจะกลับมาทุก 2-3 เดือน  เขายิ้มมุมปาก เดี๋ยวทนคิดถึงเขาไม่ไหวก็กลับมาเอง   &nbsp;  ช่วงแรกๆ หญิงงามร้ายกาจส่งจดหมายมาต่อว่าเขาเรื่องที่เขาวางมือจากศึกชิงบัลลังก์ และสิ่งที่เขาทำ ส่งผลให้ตระกูลบาร์ตันลำบาก  แต่เขาไม่สนใจเรื่องนี้ หากแอนเธมยอมถอยเสีย ก็ไม่มีเรื่องอะไรเดือดร้อน  ปัญหาทั้งหมดไม่ได้เกิดจากท่านตาต้องการอำนาจแล้วยั่วยุเสด็จพ่อก่อนหรือไง ตอนเริ่มจะเล่นเกม ไม่ได้มาถามเขาว่าเขาสมัครใจร่วมเล่นไหม เมื่อเขาจะถอนตัว มีสิทธิ์อะไรมาโวยวาย  &nbsp;  หลังจากต่อว่าเขาไม่นาน หญิงงามร้ายกาจส่งจดหมายมาใหม่เพื่อเอาใจเขา พร้อมของขวัญที่ทำให้เขาต้องขมวดคิ้ว กลิ่นอายของสวรรค์โชยมาจากวัตถุนั้นจางๆ &nbsp;ของวิเศษอะไรสักอย่าง หรือยายนั่นจะรู้ว่าเขาไม่ชอบกลิ่นเลยส่งมา  จดหมายเขียนมาว่า มีการขุดเจอวัตถุโบราณ 4-5 ชิ้นที่อาณาจักรน้ำแข็ง ชิ้นนี้เป็นผลึกสีฟ้าใสขนาดเท่าเม็ดถั่วเขียว เธอส่งมาให้เขา ที่เหลือเธอส่งให้เบลล่ากับแอนเธมคนละชิ้น เอามาทำแหวนหรือเครื่องประดับได้ เขาไม่ได้ตรวจสอบพลังเวทย์เพราะมันมีกลิ่นแตะจมูก  ปกติหินที่มีพลังเวทย์ทั่วไปมันไม่มีกลิ่นแบบนี้ ของชิ้นนี้น่าจะมีที่มาที่ไปพิเศษ แต่เขาไม่ชอบกลิ่นมัน  ความคิดแรกจะส่งต่อไปให้ยายแมวบ้า แต่คิดไปคิดมา เกิดยายนั่นพกติดตัวจะมีกลิ่นอายของสวรรค์ ไม่น่าจะดี เขาไม่อยากแสบจมูกเวลาอยู่ใกล้ๆ  เขาให้มหาดเล็กนำไปใส่กล่องเปล่าเก็บของวิเศษที่ยายแมวบ้าเคยให้ ของมีกลิ่นไม่พึงประสงค์ เอาไว้ด้วยกันดีอยู่แล้ว  &nbsp;  หลังจากครองบัลลังก์ พี่ชายสองหน้าสั่งให้รื้อคดีตระกูลบาร์ตัน ภายหลังมีบทสรุปออกมาว่าท่านลุงเป็นผู้บริสุทธิ์ไม่เกี่ยวข้องกับการลอบสังหารพี่ชาย และยกเลิกคำสั่งกักบริเวณ ไม่มีอะไรมาก แค่การต่อรองระหว่างพี่ชายสองหน้ากับแอนเธม  ในสายตาของเขา แอนเธมไม่ได้มีทางเลือกให้เลือกมากนัก หากเขาถอนตัว อย่างไรพี่ชายสองหน้าต้องเป็นพระราชา ตระกูลใหญ่ส่วนใหญ่ล้วนแต่หันไปเข้าข้างพี่ชาย หากแอนเธมยังฝืนต่อต้าน ตระกูลบาร์ตันย่อมโดดเดี่ยว หากจะถูกเล่นงานไม่ใช่เรื่องยากนัก  แล้วเป็นอย่างไร ตอนนี้ทั้งพี่ชายสองหน้ากับแอนเธมต่างญาติดีกัน เมื่อมีผลประโยชน์ร่วมก็คุยกันได้ มนุษย์ก็เป็นแบบนี้  &nbsp;  แม่เดินออกมาพร้อมพี่ชายสองหน้า ทั้งคู่ดูคุยกันแบบถ้อยทีถ้อยอาศัย พี่ชายสองหน้าดูผ่อนคลายกว่าปกติ ช่วงนี้ไม่มีใครขัดใจเขากระมั้งเลยดูอารมณ์ดี  ทั้งคู่หยุดชะงักเมื่อเห็นเขายืนอยู่ใกล้ๆ เขาเดินเข้าไปหาพร้อมรอยยิ้มประจบประแจง  พี่ชายสองหน้าปรับสีหน้าเป็นนิ่งเรียบ ไร้อารมณ์  แม่โอบกอดเขาแล้วจูบที่แก้มเบาๆเหมือนเขาเป็นเด็ก “เซียร์ ไว้แม่จะเขียนจดหมายมา”  เขายิ้มรับพร้อมกับพยักหน้า  แม่หันมาหาพี่ชายสองหน้า เขามีรอยยิ้มบางๆให้ตามแบบปกติ แม่ดูลังเลชั่วขณะก่อนจะตัดสินใจโอบกอดพี่ชายสองหน้าในลักษณะเดียวกันพร้อมกับเขย่งตัวขึ้นจูบที่ข้างแก้ม บอกเขาว่า“รักษาสุขภาพด้วย” แล้วคลายอ้อมกอดออก  พี่ชายสองหน้าดูตะลึงไปชั่วขณะ เขาดูขัดเขินทำสีหน้าไม่ถูกอยู่ครู่หนึ่ง  “เสด็จแม่ รักษาสุขภาพด้วย” พี่ชายสองหน้าตอบกลับมาสั้นๆ ส่งมือให้แม่ขึ้นรถม้าไปพร้อมปิดประตูให้  &nbsp;  ----------------------------------------------------  &nbsp;  &nbsp;  &nbsp;  &nbsp;  เรนิสพึ่งรับตำแหน่งผู้ครองแคว้นเทรลิสได้ไม่นาน ท่านพ่อกับท่านแม่ให้เหตุผลว่าอยากท่องเที่ยวกัน 2 คน ในฐานะลูกสาวควรเปิดโอกาสให้พวกท่านบ้าง ท่านพ่อบอกเธอว่าเขาทำงานมาหลายปีแล้ว  ตอนนี้ไม่รู้ไปสวีทกันที่ไหน ส่วนใหญ่จะอยู่ที่โรงแรมริมทะเล ไม่ก็คฤหาสน์ริมทะเล  ส่วนเรือที่เธอจะใช้หนีไปอาณาจักรโพ้นทะเลหรือ ตอนนี้กลายเป็นเรือสำราญส่วนตัวของท่านพ่อท่านแม่ เอาไปฮันนีมูนรอบที่เท่าไหร่ก็ไม่รู้  ลูกสาวคนเดียวอย่างเธอ ถูกทอดทิ้งให้ทำงาน  เธอภาวนาท่านพ่อท่านแม่ให้มีน้องให้เธอสักคน หากน้องโต เธอจะยกตำแหน่งให้น้องแล้วหนีไปเที่ยวบ้าง  พรสวรรค์ในการหาเงินเหมือนจะเป็นกรรมพันธุ์ที่ถ่ายทอดทางสายเลือดของตระกูล แคว้นของเธอยังรักษาระดับความร่ำรวยไว้ได้ ไม่มีอะไรที่ตระกูลเธอมีมากกว่าเงินอีกแล้ว  สิ่งที่เธอเปลี่ยนแปลงจากธรรมเนียมเดิมๆของตระกูล คือ เธอเริ่มสะสมกองกำลัง ตอนแรกเริ่มจากการจ้างทหารรับจ้างเพิ่มและเริ่มการฝึกคน แต่จำนวนกองกำลังต้องระวังไม่ให้เยอะมาก เพื่อไม่ให้มีคนระแวง  มีกำปั้นไว้ชกคน น่าจะดีกว่าไม่มีอะไรเลย  &nbsp;  &nbsp;  ซีริลเป็นพระราชาได้ปีกว่าแล้ว ตามกฏในฐานะผู้ครองแคว้นอย่างเธอต้องเข้าเมืองหลวงและอยู่ในเมืองหลวงรวมเวลาทั้งหมดอย่างต่ำปีละ 4 เดือน  &nbsp;  การเป็นผู้ครองแคว้นนอกจากต้องดูแลแคว้นแล้ว งานหลักของเรนิสคือ ป้องกันไม่ให้ทางเมืองหลวงรีดไถเงินของเธอ ..ไม่ใช่ หมายถึงเงินของแคว้นเธอในรูปแบบของภาษี หรือที่เรียกว่าส่วยมากเกินไป   เหตุผลที่ทำให้เธอต้องเข้าเมืองหลวงเป็นระยะๆ เข้าประชุมกับสภาขุนนาง  ไม่มีอะไรมาก ส่วนใหญ่ไม่ใช่เรื่องของเธอ แค่เข้าไปนั่นฟังคนทะเลาะกัน และระวังไม่ให้ตัวเองโดนไถเงิน  ซีริลเปลี่ยนไปมาก ที่จริงนิสัยเขาก็เหมือนเดิม เพียงแต่เขาเลิกสวมหน้ากากที่มีรอยยิ้มที่อ่อนโยนแล้ว เขาดูเย็นชาและเด็ดขาด สภาขุนนางและบรรดาผู้ครองแคว้นต่างอยู่กันอย่างเป็นระเบียบ ไม่มีใครกล้าก่อหวอดสร้างความวุ่นวาย  แน่ละสิ ตอนนี้เขาน่ากลัวออก ที่จริงเขาน่ากลัวมาตั้งนานแล้ว เพียงแค่เขาถอดหน้ากากแสดงตัวจริงออกมาให้ทุกคนรู้เท่านั้นเอง  หึ สภาขุนนางนั่นต่างตกตะลึง ใครจะคิดว่าเจ้าชายรัชทายาทที่ดูนุ่มนวลอ่อนโยนจริงๆแล้วเย็นชาบวกโหดได้ขนาดนี้ นั่นแหละตัวจริงของซีริล  ถ้าไม่น่ากลัว แล้วเธอจะกลัวเขางั้นหรือ   &nbsp;  เวลาเขาเจอเธอไม่มีคำพูดเรื่องเก่าๆกันอีก มีแต่ชิงไหวชิงพริบกัน แต่เธอรู้สึกได้เวลาเขาเผลอ สายตาที่เขามองเธอดูอ่อนโยนกว่ามองคนอื่น  แต่หากต้องตกลงกันเรื่องการส่งภาษีให้เมืองหลวง เขาไม่เคยอ่อนข้อให้เธอเลย เขาเรียกเงินจากเธออย่างโหดร้ายมาก บางครั้งเธอเสียดายจนแทบน้ำตาไหล  &nbsp;  &nbsp;อย่างไรก็ตามเธอก็ไม่กล้าแข็งข้อ เธอพอรู้อยู่ว่าจุดไหนจะไม่ล้ำเส้นให้เขาไม่พอใจ เธออ่านสีหน้าเขาพอออกอยู่ จะยังไงพระราชาก็มีอำนาจสูงสุด เธอยังอยากให้ศีรษะสวยๆของเธออยู่บนคอเธอไปอีกนานๆ  &nbsp;  แวนแทบจะทำหน้าที่ผู้ครองแคว้นแทนท่านพ่อเขาถึงแม้จะไม่ได้รับตำแหน่งอย่างเป็นทางการ   ชีวิตสมรสระหว่างเขากับเบลล่านับว่าไม่เลวร้าย(?) ทั้งคู่ดูปรับตัวเข้าหากันได้(?) เบลล่าดูเหมือนจะชื่นชอบการอาละวาดเวลาแวนมีข่าวชู้สาว ส่วนฝ่ายสามีไม่รู้ว่าโรคจิตหรือยังไง ดูจะชื่นชอบให้ฝ่ายหญิงอาละวาดเช่นกัน เขาปล่อยให้ตัวเองมีข่าวเรื่อยๆให้ภรรยาไปตามอาละวาดเพื่อจะพบว่าข่าวที่ว่าไม่เป็นความจริง ฝ่ายหญิงต้องหน้าแตกกลับไป  โรคจิตพอๆกัน น่าเสียดาย ที่นี่ไม่มีแผนกจิตเวชให้คำปรึกษาเรื่องการใช้ชีวิตคู่ ไม่อย่างนั้นสองคนนั่นสมควรเข้ารับการบำบัดอย่างยิ่ง  &nbsp;  จดหมายก่นด่าของเบลล่าลดจำนวนลง จำนวนหน้ากระดาษที่เขียนด่าทอแวนเสียๆหายๆลดจำนวนลงเช่นกัน  ไม่รู้เป็นเพราะว่าความสัมพันธ์ระหว่างสองคนนั้นดีขึ้น หรือว่าเบลล่าสืบหาข่าวแวนจนไม่มีเวลาเขียนจดหมาย หรือว่าเบลล่าด่าจนไม่รู้จะด่าอะไรแล้ว   &nbsp;  ครั้งนี้เบลล่าไม่ได้เข้าเมืองหลวงมาพร้อมแวน เธอฝากคนส่งจดหมายมาให้  จดหมายฉบับล่าสุดจากเบลล่าบอกเล่าว่า เธอมีข่าวดี เธอตั้งครรภ์แล้ว เนื่องจากเธอต้องดูแลสุขภาพ ไม่มีเวลาไม่หาเรื่องแวนอีก เธอเลยทำการเรียกเงินก้อนใหญ่จากแวนเอาไปซื้อของ แวนจ่ายมาแต่โดยดี เบลล่าบ่นว่าเธอไม่รู้จะเอาเงินไปซื้ออะไรดี เสื้อผ้าเครื่องประดับเธอมีเยอะอยู่แล้ว  เรื่องอื่นๆที่เบลล่าพูดถึงไม่มีอะไรมาก เบียทริกซ์ยังดำรงตำแหน่งเป็นเจ้าหญิงผู้สำเร็จราชการ ไม่มีทีท่าว่าจะหมั้นหมายหรือแต่งงานกับใคร เธอบอกว่าหากเธอเป็นพระราชินี เธออาจจะไม่ตั้งเจ้าชายพระสวามี ให้เบลล่ามีลูกหลายๆคนเผื่อเธอจะรับลูกของเบลล่าเป็นบุตรบุญธรรมสักคน ส่วนแอนเธมที่เพิ่งแต่งงานไปได้ 2 ปีไม่มีทีท่าว่าจะมีลูกเช่นกัน เขาบอกเบลล่าว่าถ้าเขาไม่มีลูกเขาจะขอลูกของเธอไปเป็นลูกบุญธรรมหากเธอมีลูกหลายคน   เบลล่าบ่นกระปอดกระแปด เธอไม่กล้าโวยวายเรื่องนี้กับพี่ชายพี่สาว เธอเลยมาโวยวายกับเรนิสแทน เธอบ่นว่าทุกคนเห็นเธอเป็นแม่หมู มีไว้ออกลูกหรืออย่างไร แล้วลูกเธอขอกันไปง่ายๆแบบนั้นได้ที่ไหน ไม่ใช่ลูกหมูเสียหน่อยจะเอาไปแจกกันได้  ที่อาณาจักรน้ำแข็งพระราชินีเสียสตินั่นยังสติไม่ดีต่อไป เธมม์ยังช่วยงานเรื่องการเกษตรอยู่ที่นั่น เบลล่าบอกว่าเธมม์สบายดี แต่เบลล่าไม่ได้พูดถึงความสัมพันธ์ระหว่างเขากับเบียทริกซ์  &nbsp;  เรนิสตอบจดหมายแสดงความยินดีกับเบลล่า ให้เธอรักษาสุขภาพด้วย และแนะนำให้เก็บเงินไว้เผื่อจะเอาไปซื้อของใช้เด็ก  เรนิสถอนหายใจ นายหมูที่น่าสงสารของเธอ หวังว่าสักวันเขาจะสมหวัง   &nbsp;  ตกดึกแล้วขณะที่เธอกำลังเคลิ้ม เรนิสรู้สึกว่ามีฝ่ามือสัมผัสที่แก้มของเธอ  เรนิสสะดุ้งตื่น หรือมีใครจะลอบสังหารเธอรึเปล่า แต่ถ้าลอบสังหารคงตายสนิทไปแล้วล่ะ  เงาในความมืด ไม่ต้องจุดไฟก็รู้ว่าใคร เขานั่งอยู่ขอบเตียงข้างๆเธอ  “นายปีศาจ เข้ามาได้ยังไง” เรนิสลุกขึ้นนั่งบ้าง  “ทำไมต้องถามอีก รู้อยู่แล้วนี่”  “เป็นทำอุทาน เข้าใจไหม” เรนิสทอดถอนใจ ระบบรักษาความปลอดภัยของคฤหาสน์เธอ ไม่ป้องกันเทเลพอร์ทจากธาตุมืด   “แล้วนายมาทำอะไรที่นี่ เข้าห้องนอนผู้หญิงโดยไม่ได้รับอนุญาตอีกแล้ว”  “คิดถึง” เขาตอบสั้นๆ  ริมฝีปากเขาประกบเข้าที่ปากของเธออย่างนุ่มนวล ลิ้นของเขากระหวัดเข้ากับลิ้นของเธออย่างดูดดื่มร้อนแรง   เขาผละออกจากตัวเธอก่อนจะดันเธอให้นอนลง  แล้วก้มลงจูบซ้ำอีกครั้ง   &nbsp;  &nbsp;  “นายปีศาจ นายคิดว่านายจะทำลูกนอกสมรสหรือไง” เธอดันเขาออกไป  ซิลบาสเตียนชะงักไป ก่อนลุกขึ้นขยับตัวไปนอนข้างๆเธอแทน  “ยายแมวบ้า คำพูดไร้ยางอายไร้ความเป็นกุลสตรีแบบนั้นเธอก็พูดออกมาได้”  “ก็ไม่เลวนะ มีลูกนอกสมรสแล้วฉันก็รับเป็นลูกบุญธรรม เราไม่ต้องแต่งงานกันก็ได้” เรนิสเปรยขำๆ “คงจะยากที่พี่ชายนายจะอนุญาต”  “เรื่องรับลูกนอกสมรสเป็นลูกบุญธรรม หากดยุคทำได้ ทำไมดัชเชสทำไมได้ ถูกไหม หลักการเดียวกัน” เธอพูดเสริมขึ้นมา  “เธอนี่ ความคิดนอกลู่นอกทาง” เขาหัวเราะตอบ “แต่ฉันเห็นด้วยนะ มันน่าจะทำได้”  นายปีศาจตรรกะประหลาดมีหน้ามาว่าเธอคิดนอกลู่นอกทาง จะมีใครทำเรื่องนอกกรอบผิดธรรมเนียมมากกว่าเขาได้  &nbsp;  “เรื่องแต่งงานลำบากอยู่บ้าง” เขาเปรยขึ้นมา “แม่ลำบากใจที่จะพูดเรื่องนี้ให้”  “อ้อ” แปลก ปกติแล้วแม่เขาตามใจจนเรียกว่าสปอยล์ด้วยซ้ำ  “เป็นเพราะเสด็จพ่อนั่น ทิ้งปัญหายุ่งยากไว้”  “เขาทิ้งปัญหาอะไรไว้อีกล่ะ”  “แม่สงสัยมานานว่าพี่ชายสองหน้า น่าจะเป็นลูกของเสด็จพ่อกับเลดี้เบ็ธ เพราะตอนคลอดแม่ป่วยหนักมากไม่รู้สึกตัวจนใครๆคิดว่าจะตายตอนคลอดด้วยซ้ำ และยายนั่นก็คลอดในช่วงใกล้ๆกัน”  เรื่องนี้เธอพอรู้อยู่ ภารกิจของพระเอกรูทลับนั่นคือไปตามหาลูกสาวของเลดี้เบ็ธซึ่งใครๆบอกว่าตายไปแล้ว พระราชินีทรงคาดหวังว่าเด็กอาจจะมีชีวิตอยู่หรืออาจจะมีการสลับตัวเด็ก เขาไปหาข้อมูลในหมู่บ้านที่เลดี้เบ็ธเกิดเผื่อว่าอาจจะมีสาวใช้หรือใครที่รู้เรื่องนี้  เมื่อภารกิจสำเร็จ จะพบว่าเด็กคนนั้นตายไปแล้วจริงๆตั้งแต่แรก และไม่มีใครรู้ว่ามีการสลับตัวเด็กจริงหรือไม่ แต่สิ่งที่ได้กลับมาคือข้อมูลว่าคนที่วางแผนวางยาพิษพระราชินีในปีนั้น น่าจะเป็นเลดี้เบ็ธเอง มีคนให้ข้อมูลเรื่องยาพิษที่เลดี้เบ็ธใช้  “ก่อนตาย เสด็จพ่อบอกแม่ว่า พี่ชายสองหน้าเป็นลูกของแม่จริงๆ ตอนคลอด เลดี้เบ็ธตกเลือด”เขานิ่งไปครู่หนึ่งแล้วพึมพำต่อ “น่าจะเป็นเพราะทำไม่ดีไว้เยอะ”  &nbsp;“พอลูกของยายนั่นตาย เขาเลยเอาพี่ชายไปให้เลดี้เบ็ธเลี้ยงแล้วบอกเลดี้เบ็ธว่าเป็นลูกของเธอแต่ให้สมอ้างว่าเป็นลูกพระราชินีเพื่อให้ได้สิทธิ์การเป็นรัชทายาท ส่วนคนที่อยู่ในเหตุการณ์ตายหมดแล้ว ไม่เหลือทั้งนางกำนัล ผู้เยียวยา บรรดาสาวใช้คนสนิทของเลดี้เบ็ธไม่มีใครรอดเหมือนกัน”  อะไรจะซับซ้อนได้ขนาดนั้น  “เขาให้เหตุผลว่า ตอนนั้นเขาคิดว่าแม่อาจจะตายไปจริงๆ และเลดี้เบ็ธน่าจะเสียใจถ้ารู้ว่าลูกตาย เขาเลยคิดว่าทำแบบนี้น่าจะดีกว่า ถ้าแม่ตายก็ให้เลดี้เบ็ธเลี้ยงเด็กไป อีกอย่างเขาคิดว่าหากเขาตายก่อนเลดี้เบ็ธ เขาอยากให้พี่ชายดูแลผู้หญิงคนนั้น”  “กลับกลายเป็นว่าเหตุการณ์บานปลาย สุดท้ายแม่รอดชีวิต อีกปีกว่ามีฉันเกิดมา เรื่องเลยเป็นแบบที่เห็น”  เรนิสนิ่งไปครู่หนึ่ง เรื่องนี้เป็นเรื่องเข้าใจได้ไม่ยาก ปกติเวลาพระราชาสิ้นพระชนม์ คนโปรดมักจะถูกเช็คบิลล์แทบจะทันที ยิ่งทำความเจ็บช้ำน้ำใจให้พระราชินีมากเท่าไหร่ การเช็คบิลล์ยิ่งดุเดือด ไม่ต้องพูดถึงว่าเคยวางยาพิษพระราชินี นั่นไม่ตายดีแน่  เมื่อทำแบบนี้ เลดี้เบ็ธจะอยู่อย่างสุขสบายถึงแม้ว่าพระราชาจะสิ้นพระชนม์แล้วก็ตาม จะอย่างไรซีริลต้องดูแลเลดี้เบ็ธอยู่ดี  แต่ทำขนาดนี้เลวร้ายเกินไปไหม ดูเห็นแก่ตัวมาก  “แต่เรื่องนี้ ใครจะรู้ว่าจริงหรือไม่จริง” นายปีศาจพูดขึ้นมาต่อ เหมือนเขาไม่ได้เชื่อสิ่งที่เขาพูดออกมาทั้งหมด  “เขาว่ากันว่า คนใกล้ตายไม่พูดโกหก” เรนิสแย้งขึ้นมา  “แต่เบียทริกซ์บอกฉันว่าคนรักกันไม่ควรโกหกกัน ในเมื่อเขารักผู้หญิงคนนั้น เขาไม่ควรโกหกเธอ ถูกต้องไหม” เขาแย้งกลับ  ใช่ เสด็จพ่อของเขาไม่น่าจะโกหกเลดี้เบ็ธเช่นกัน ในเมื่อรักกันดูดดื่มยาวนานขนาดนั้นไม่น่าจะมีความลับต่อกัน แต่ก็ไม่แน่ ระดับลาสบอสแบบพระราชา หากประเมินจากความร้ายกาจของพระองค์แล้ว น่าจะทำได้ทุกอย่าง  “แล้วนายคิดว่าอย่างไรล่ะ เขาต้องโกหกใครสักคน ไม่โกหกแม่นาย ก็โกหกเลดี้เบ็ธ ซีริลจะมีแม่สองคนไปได้อย่างไร”  “ใครจะรู้ล่ะว่าเขาโกหกใครระหว่างแม่กับผู้หญิงคนนั้น เขาอาจจะโกหกแม่เพื่อให้มั่นใจว่าตระกูลบาร์ตันจะไม่คิดเล่นงานพี่ชายสองหน้าภายหลัง”   “เอาเป็นว่าต่อให้เราไปขุดศพเขาขึ้นจากหลุมมาถามก็ไม่ได้คำตอบอยู่ดี แม่จริงๆของเขาจะเป็นใครไม่เห็นสำคัญ รู้ตอนนี้แล้วทำอะไรได้ ยังไงเขาก็เป็นลูกเสด็จพ่อไม่ได้เรื่องนั่นแหละ อีกอย่างเขาก็ผูกพันกับเลดี้เบ็ธไปแล้วด้วย เปลี่ยนอะไรไม่ได้” นายปีศาจดูจะไม่สนใจเรื่องนี้จริงๆ  ความลับเรื่องนี้ตายไปพร้อมกับอดีตพระราชา ไม่มีใครจะให้คำตอบเรื่องนี้ได้  “แต่ถ้าเขาเป็นลูกนอกสมรส มีกฏห้ามเป็นรัชทายาท ห้ามเป็นพระราชา” นายปีศาจคิดเกี่ยวกับเรื่องนี้ว่าอย่างไร   “แล้วอย่างไร ในประวัติศาสตร์ใช่ว่าจะไม่เคยมีลูกนอกสมรสเป็นพระราชา กฏข้อห้ามมีมาแค่ 200-300 ปีนี่เอง”  ก็จริง เมื่อนายปีศาจไม่สนใจ ก็ไม่ใช่เรื่องอะไรที่เธอต้องสนใจ  “ปัญหามีเรื่องเดียว แม่รู้สึกผิดกับเขา ไม่กล้าออกปากเรื่องงานแต่งงาน กลัวว่าเขาจะเสียใจ” นายปีศาจทำเสียงหงุดหงิดขึ้นมา  “ไม่ใช่เรื่องใหญ่อะไรนี่” เรนิสตอบกลับไป “ยังไงฉันก็ไม่อยากแต่งงานกับนาย”  “ทำไม” น้ำเสียงเขาดูหงุดหงิดยิ่งกว่าเดิม  “ก็ ฉันไม่อยากเป็นเจ้าสาวที่เจ้าบ่าวสวยกว่า นายสวยเกินไป ฉันทนเห็นเจ้าบ่าวสวยกว่าตัวเองไม่ได้”  “ใครให้เธอเกิดมาขี้เหร่ล่ะ” นายปีศาจหัวเราะเบาๆ  &nbsp;เขาตะแคงตัวมามองหน้าเธอ แววตาระยิบระยับของเขามีแววเจ้าเล่ห์ “งั้นก็ไม่ต้องแต่งงาน มีลูกนอกสมรสเลยก็ดีเหมือนกัน”  เขาพลิกตัวขึ้นมาอยู่บนตัวเธออีกครั้งก่อนที่จะจูบลงไปที่แก้มตามด้วยการไซ้ลงมาที่ซอกคอแล้วกระซิบข้างหู  “ยังไงการแต่งงานไม่ได้ทำให้ใครรักใครอยู่แล้วนี่ มันก็แค่พันธะสัญญาเวทย์ไม่ได้มีความหมายอะไร”  “นี่ฉันแค่พูดเล่นนะ นายคงไม่ได้หมายความจะทำอย่างนั้นจริงๆใช่ไหม”  “ฉันพูดเล่นไม่เป็น” เขาตอบเสียงอู้อี้ เหมือนริมฝีปากเขายังไซ้อยู่ที่ซอกคอเธอ “อย่างน้อยตอนนี้ก็พูดเล่นไม่เป็น คนรักกันไม่ควรโกหกกันถูกไหม ถ้าฉันบอกว่าจะทำก็ควรจะทำจริงๆ”   ตรรกะอะไรของนายปีศาจ คนรักกันไม่ควรโกหกกัน ดังนั้นต้องทำจริงๆ  เหมือนมือของเขาค่อยๆปลดกระดุมชุดนอนเธอออก  อย่าบอกนะว่านายปีศาจเอาจริง เธอแค่พูดเล่นแค่นั้นเอง  “นายหยุดก่อน” เธอใช้มือยันเขาออกไป แต่มือนั้นกับสัมผัสแผงอกของเขา.. เขาถอดเสื้อออกไปตอนไหนกัน ทำไมเธอไม่ได้สังเกตเลย  เขาไม่ได้พูดเล่นจริงๆด้วย...  เขาเอาจริงใช่ไหม เธอไม่ได้ไร้เดียงสาจนไม่รู้ว่าเขาจะทำอะไร  แต่เธอเริ่มกังวลขึ้นมาบ้าง มันจะเจ็บหรือเปล่า แล้วจะมีใครรู้เรื่องนี้ไหม ถ้ามีแล้วจะทำอย่างไรต่อ แล้วถ้าเกิดเธอตั้งครรภ์ลูกนอกสมรสขึ้นมาจริงๆล่ะ ชาสมุนไพรคุมกำเนิดที่เจนนี่บอกไปซื้อที่ไหนได้ ดื่มไปทีหลังจะได้ผลไหมหรือควรต้องดื่มก่อน&nbsp; เสียดายตอนเรียนปรุงยาไม่ค่อยสนใจเรื่องนี้ แล้วเวลานี้จะไปหาชาที่ว่าได้จากไหน  ความคิดของเธอตีกันยุ่งไปหมด  &nbsp;  เขาเงยขึ้นมาสบตาเธอ ดวงตาของเขาแวววาวเหมือนแสงดาวในความมืด เธอถูกเขาสะกดจิตอีกแล้ว ริมฝีปากเขาทาบทับลงมาบนริมฝีปากของเธออีกครั้งพร้อมกับขบเม้มก่อนจะใช้ลิ้นกระหวัดในโพรงปาก รอยจูบของเขาหวานเสียจนทำให้เธอใจสั่น   ฝ่ามือเขาขยับสัมผัสบริเวณไหล่ของเธอ แขนเสื้อชุดนอนของเธอเหมือนถูกปลดออกไปโดยที่เธอไม่รู้สึก ฝ่ามือเขาเลื่อนไปที่แผ่นหลังพร้อมกับลูบไล้อย่างแผ่วเบา   ริมฝีปากเขาไล้มาที่ปลายคางแล้วย้ายไปที่คอตามด้วยไหล่ของเธอ คราวนี้ฝ่ามือของเขาย้ายมาลูบสัมผัสที่ทรวงอกของเธอแทนให้ความรู้สึกหวาบหวามอย่างบอกไม่ถูก ริมฝีปากเขาขยับมาขบเม้มที่ทรวงอกของเธอ สติของเธอแทบจะหลุดลอย  หัวใจเธอเต้นรัวเร็วไม่เป็นจังหวะ เธอได้ยินเสียงตัวเองครางออกมาอย่างแผ่วเบา อุณหภูมิร่างกายเหมือนจะสูงขึ้นจนรู้สึกร้อน  เขาเงยหน้ามาสบตาเธออีกครั้ง “มองตาฉันสิ ไม่ต้องคิดอะไร”  ไม่ต้องให้เขาบอก เธอก็คิดอะไรไม่ออกแล้วตอนนี้ แขนสองข้างของเธอโอบรอบคอเขา เขาก้มลงจูบเธออีกครั้ง   เป็นอีกครั้งที่เธอแทบจะลืมว่าตัวเองอยู่ที่ไหน เขาล่อลวงเธออีกแล้ว  &nbsp;  _______________________________  &nbsp;  &nbsp;  เรนิสนั่งมองตัวเองในกระจก คอเธอมีรอยแดงๆอยู่ 2-3จุด ผลงานนายปีศาจตัวร้ายที่ถูกเธอไล่กลับไปตั้งแต่เช้ามืดก่อนที่สาวใช้จะเข้ามาเห็น  ไม่นับรวมรอยที่ตำแหน่งอื่นในร่มผ้าอีกหลายรอย   นายปีศาจแก่ร้ายกาจนั่นต้องมีประสบการณ์ด้านนี้แน่นอน เธอรู้สึกเหมือนเขาจะชำนาญพอสมควร  ไว้คราวหน้าเธอจะต้องซักฟอกเขาแล้ว...เขาดูจะเชี่ยวชาญเกินไป   หรือว่าเธอไม่ควรถาม เรื่องมันก็ผ่านไปแล้ว  อดีตก็คืออดีต ไม่ถามน่าจะดีกว่า ยังไงตอนนี้เขาก็รักเธอ เรื่องเก่าๆไม่สำคัญเสียหน่อยจะถามทำไมให้เสียอารมณ์ &nbsp;เกิดถามไป ไปกระทบเรื่องที่เธอตีลาสบอสราชาปีศาจตาย เขาจะใช้เป็นข้ออ้างเล่นงานทวงหนี้เธออีก  เธอถอนหายใจยาว ตอนเหลือบมองสภาพที่นอน ไม่น่าเชื่อว่ามันจะกลายเป็นแบบนี้ไปได้  แอนนาทักขึ้นมา “ดัชเชส มีผื่นแพ้ขึ้นหรือคะ แพ้อาหารหรือว่าแพ้น้ำหอม”  “แพ้ เอ่อ น่าจะอาหารนั่นแหละ” เรนิสตัดบท   “ดัชเชส เมื่อคืน คันจากอาการแพ้จนหลับไม่สบายใช่ไหมคะ ที่นอนยับยุ่งไปหมด”  เรนิสรู้สึกเหมือนผิวหน้าชาและร้อนไปหมด  “ดัชเชสคะ อาการแพ้ดูจะกำเริบ หน้าแดงไปหมดแล้วค่ะ ต้องไปตรวจสอบรายการอาหารเมื่อวานเสียแล้ว”  แล้ววันนี้เข้าประชุมจะทำอย่างไร รอยแดงที่คอดูค่อนข้างชัด น่าจะมีคนมองเห็น ชุดของเธอถึงจะเป็นคอปิดแต่ไม่ได้สูงจนปิดทั้งคอได้  เรนิสถอนหายใจ “ขอผ้าพันคอให้สักผืนสิ”  จริงสิ เธอเกือบลืมเรื่องนี้ไปเลย   ยาคุมฉุกเฉิน ที่นี่มีหรือเปล่า...แล้วเขาหากันได้จากไหน  หรือมีแต่ชาสมุนไพรสำหรับคุมกำเนิด พวกนี้มีผลข้างเคียงหรือเปล่า ได้ผลจริงไหม หรือเธอปล่อยให้มีลูกไปเลยดี   ไม่เคยมีดัชเชสที่ไม่แต่งงานรับลูกนอกสมรสเป็นลูกบุญธรรม หากเธอจะทำเป็นคนแรกจะเป็นอะไรไหม   ถ้าเธอถามเลดี้มาร์ธา เลดี้มาร์ธาจะลมจับเลยหรือเปล่า  &nbsp;  &nbsp;  &nbsp;  &nbsp;  &nbsp;  &nbsp;  Writer’s note: สำหรับรี้ดที่อยากรู้จริงๆว่าซีริลเป็นลูกใคร   &nbsp;  ขอแนะนำ...ผีถ้วยแก้วอาจช่วยท่านได้  หรือท่านจะไปขุดศพพระราชามาทำพิธีปลุกผีก็ได้   แต่ไรท์ไม่ไปด้วยนะ ไรท์ไม่อยากรู้ เชิญไปกันเอง   ติดแท็คนิยายวิทยาศาสตร์(??)  &nbsp;  หนูแฮมสเตอร์ถูกแมวกินเสียแล้ว อาเมน...ขอไว้อาลัยให้หนูแฮมสเตอร์  เรื่องนอกกรอบ ผิดธรรมเนียม...เกิดขึ้นได้ในเกมที่พังไปแล้ว เครนะจ๊ะ    

 </div> 
