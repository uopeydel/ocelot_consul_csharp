 <div style="word-wrap: normal;width:90%;">
			
				
    การประชุมวันนี้ยังเรื่อยๆเฉื่อยๆเหมือนเดิม เรื่องเดิมๆ ข้อตกลงด้านภาษี และสัมปทานการค้า  ซีริลต้องการให้เธอเพิ่มสัดส่วนการจ่ายภาษีไวน์ให้กับเมืองหลวง เพิ่มจากภาษีอื่นๆที่เธอตกลงจ่ายไปก่อนหน้า เขาให้เหตุผลว่าไวน์เป็นสินค้าฟุ่มเฟือย หากแคว้นเธอส่งออกไปขายที่ไหนในอาณาจักรสมควรต้องจ่ายภาษีเพิ่มเติมจากภาษีการค้าทั่วไปที่เธอต้องจ่ายประจำอยู่แล้ว  แน่นอนเธอไม่อยากจ่าย เธอจ่ายไปเยอะแล้ว เทียบกับแคว้นอื่น แคว้นของเธอจ่ายภาษีมากที่สุด ไม่ว่าจะภาษีส่วนกลาง ภาษีการค้า เธอพยายามต่อรอง เขาบอกให้เอาเรื่องนี้ไว้คุยตอนท้าย  &nbsp;  วันนี้สภาขุนนางมีเรื่องอื่นที่ต้องปรึกษา เรื่องปัญหาเรื่องระบบการจัดการน้ำ เนื่องจากฤดูร้อนปีนี้น้ำเริ่มลดลง ฤดูหนาวอาจมีภาวะน้ำขาดได้  &nbsp;  แวนที่อยู่ฝั่งตรงข้ามยิ้มเจ้าเล่ห์มาทางเธอ “ดัชเชส ช่วงนี้เป็นฤดูร้อน อากาศอบอ้าว ยังต้องใส่ผ้าพันคอด้วย หรือในห้องประชุมอากาศจะเย็นเกินไป”  เรนิสนิ่งอึ้งไป ผู้ชายคนนี้ น่ารังเกียจที่สุด เขากำลังหาเรื่องเธอใช่ไหม ใครๆก็รู้ว่าในห้องประชุมอากาศค่อนข้างร้อนเสียด้วยซ้ำ เธอพันผ้าพันคอเพื่อปิดรอยผลงานนายปีศาจ มันร้อนแต่เธอต้องทน  “หรือว่าจะมีผื่นที่คอ สงสัยว่ามดที่คฤหาสน์ตระกูลเทรลิสจะเข้าใจผิดคิดว่าดัชเชสเป็นน้ำตาลกระมั้ง เลยมากัดที่คอ”  แอนเธมที่นั่งอยู่ใกล้ๆหันมามองก่อนจะหลุบตาลงแบบรักษามารยาท แต่เรนิสได้ยินเสียงเขากระแอมในคอเบาๆ  เรนิสแทบจะอ้าปากค้างออกมา เธอเอื้อมมือมาแตะที่ผ้าพันคอทันที มันก็อยู่กับที่ดี เขาไม่น่าจะเห็นรอยอะไร แล้วเขารู้ได้อย่างไร  สมเป็นพระเอกหน้าหม้อประสบการณ์สูง แล้วเขาจะเปิดโปงเธอเพื่ออะไร  แวนเล่นงานเธอทำไม เธอไม่เคยมีความบาดหมางกับแวน แค่เธอเคยส่งรายชื่อสาวๆในฮาเร็มเขาให้เบลล่าแค่นั้นเอง อ้อ แค่เคยรีดไถเงินจากตระกูลเขานิดๆหน่อยๆ พวกเขาแค่มีปัญหาการเงินไป 6-7 เดือนเท่านั้น เรื่องขายของให้แคว้นของเขาแพงเป็นพิเศษ นั่นก็ดูจะเป็นเรื่องเล็กๆน้อยๆ เขาไม่น่าใจแคบ แล้วก็เรื่องใส่ความน้องสาวเขาให้โดนกักบริเวณ ตอนนี้ก็ใกล้กำหนดครบเวลาแล้วด้วย ไม่ใช่เรื่องใหญ่อะไรเสียหน่อย  น้องสาวเขาทำเธอแสบไม่น้อย ไม่ว่าจะวางแผนฆ่าเธอ ไม่ว่าจะใส่ความเธอ ถือว่าเสมอๆกัน  เป็นผู้ชาย ไม่น่าจะเจ้าคิดเจ้าแค้นขนาดนั้น   &nbsp;  ซีริลจ้องมองเธอเขม็ง เขาขมวดคิ้ว บรรยากาศเริ่มไม่ค่อยดีแล้ว เธอรู้สึกถึงลางร้าย  “เมื่อคืนหลับสบายดีล่ะสิ ดัชเชส” เสียงของซีริลเย็นชาอย่างที่สุด มีรังสีอำมหิตแผ่ไปทั่ว &nbsp;  จะอะไรกันนักหนา เธอไม่ใช่คู่หมั้นเขาแล้ว ถ้าเป็นแฟนก็คือแฟนเก่าเลิกกันไปตั้งหลายปี จะต้องโมโหทำไม ใจแคบไปหน่อยไหม  &nbsp;  เขาพูดเรียบๆความหมายชัดเจน “ดัชเชสไม่มีธุระต้องประชุมต่อแล้วให้ออกจากเมืองหลวงภายในวันนี้เลย ก่อนพระอาทิตย์ตกดิน”  ไล่ใช่ไหม ให้เธอกลับไปวันนี้เลย   &nbsp;  “ฝ่าพระบาท” เธอแย้งขึ้นมา แล้วเรื่องที่ยังคุยไม่เสร็จล่ะ  “แล้วเรื่องภาษีไวน์...”  เขาปรายตามองเธอก่อนจะเบือนหน้าไปทางอื่น “เรื่องภาษีไม่ต้องคุยกันแล้ว แคว้นเทรลิสจะจ่ายเท่าไหร่ก็เท่านั้น”  &nbsp;  บรรดาขุนนางและผู้ครองแคว้นอื่นแทบจะตาเหลือก ไม่เคยมีผู้ครองแคว้นคนไหนถูกไล่กลับบ้านกลางที่ประชุมสภา แถมความผิดที่โดนไล่เพราะเธอพันผ้าพันคอ   &nbsp;  เหมือนตอนเธอลุกออกมา เขาจะตำหนิใครอีกหลายคน เรื่องงานไม่ได้ดั่งใจ  บรรยากาศท่าจะแย่ ใครที่ทำอะไรไม่ถูก คงต้องโดนลงโทษหนักกว่าปกติ  เหมือนจะมีคนโชคร้าย สภาขุนนางดูท่าจะซวยอย่างที่สุด ซีริลอารมณ์ไม่ดี..  ช่างมัน ไม่ใช่เรื่องของเธอ ตอนนี้เธอรอดแล้ว ขอหนีกลับก่อน อย่างที่รู้อยู่ เธอรอดคนเดียวก็พอ คนอื่นเป็นยังไง ช่างมัน  &nbsp;  ไม่เป็นไร ถูกไล่แค่นี้เอง เธอรับได้ ไม่ต้องจ่ายภาษีเพิ่ม   จ่ายเท่าไหร่เท่านั้น แปลว่าไม่จ่ายก็ได้  เธอบอกเลขาของเธอที่เดินตามมา  “พระราชาทรงรับสั่งว่าทางเราจะจ่ายเท่าไหร่ก็เท่านั้น ฉันคิดว่าในเมื่อเราไม่อยากจ่าย ก็ไม่ต้องจ่าย แจ้งไปที่เสนาบดีกระทรวงการคลังด้วย”  “อ้อ แล้วเตรียมตัวกลับแคว้นวันนี้เลย เราต้องออกจากเมืองหลวงก่อนพระอาทิตย์ตกดิน”  กว่าพระราชาจะทรงทราบว่าเธอไม่จ่ายภาษีเพิ่ม เธอคงออกจากเมืองหลวงไปไกลแล้ว ช่วยไม่ได้ เขาบอกเองว่าจ่ายเท่าไหร่ก็เท่านั้น แปลว่าไม่จ่ายก็ได้เช่นกัน เขาพูดเองกับปาก รับสั่งพระราชามีค่าดั่งทองคำ...  &nbsp;  &nbsp;  ที่คฤหาสน์ต่างวุ่นวาย ข้าวของอะไรไม่ต้องเก็บทั้งนั้น แค่เอาตัวเธอออกไปจากเมืองหลวง ก่อนพระอาทิตย์ตกดิน  เธอเก็บเอกสารอย่างรวดเร็ว ใช้เวทย์ไฟเผาจดหมายบางส่วน เดี๋ยวนี้เธอระวังตัวขึ้นมาก ไม่เก็บอะไรที่ดูสุ่มเสี่ยงไว้ในบ้าน  เวทย์เทเลพอร์ทของนายปีศาจเข้ามาในห้องทำงานของเธอ  “ได้ยินว่าเธอถูกไล่กลับบ้าน” เสียงเรียบๆของเขาดังขึ้นมาข้างหู  “อือ”เรนิสตอบกลับโดยไม่หันไปมองหน้าเขา “เป็นเพราะนายคนเดียวเลย”  แขนของเขาโอบรอบเอวเธอ ลมหายใจอุ่นๆสัมผัสไล้บริเวณข้างแก้มตามด้วยริมฝีปากที่จูบเบาๆบนแก้มของเธอให้ความรู้สึกอ่อนหวาน  เขาจะทำให้เธอกลับบ้านไม่ถูกอีกแล้ว  “ฉันต้องออกจากเมืองหลวงก่อนพระอาทิตย์ตก” เธอถอนหายใจ  “อืม” เขาคลายอ้อมกอดออก เธอหันกลับไปมองหน้าเขา  “ฉันแค่มาส่ง”  “นายกำลังจะทำให้ฉันไม่อยากกลับบ้าน” เธอใช้นิ้วจิ้มจมูกของเขา  “ไว้จะเขียนจดหมายไป” เขาส่งรอยยิ้มประจบมาให้เธอ  “นายจับฉันกินไปแล้ว ลองนายทิ้งฉันไม่ยอมติดต่อมาสิ ฉันจะตามเล่นงานนาย”  “จับเธอกิน?” เขาทำหน้างงงวย “คำว่ากินมันใช้แบบนั้นได้ด้วยหรือ”  เป็นอีกครั้งที่เธออยากจะกรี๊ดออกมา นายปีศาจ ไม่รู้ว่าเขาโง่หรือฉลาดกันแน่  “นาย ไม่ต้องไปถามใครทั้งนั้นแล้ว มันใช้แทนกันได้” เรนิสตวาด นิสัยอย่างเขาเกิดสงสัยต้องไปหาคนมาถาม ขืนเขาถามเบียทริกซ์หรือมหาดเล็กหรือใครก็ตาม คนได้รู้เรื่องกันหมด  &nbsp;  &nbsp;  เขาเดินไปส่งเธอขึ้นรถม้า คนในบ้านของเธอดูงุนงงว่าเขามาจากที่ไหน   เธอสั่งให้คนเอาม้ามาให้เขาไว้สำหรับขี่กลับวังไป  &nbsp;  เรนิสนั่งบนรถม้า ถอนหายใจยาว   เธอเจ็บใจแวนมาก เขาเล่นงานเธอแบบนี้ได้ยังไง เธออยากเอาคืนเขาสักวิธี  บอกนายปีศาจเล่นงานเขาดีไหม เอาให้เจ็บปางตายไปเลย...พังบ้านที่เหลือครึ่งซีกของเขาให้เละ  ไม่ดีๆ เบลล่ากำลังจะมีลูก เดี๋ยวหลานเธอจะกลายเป็นเด็กกำพร้า แล้วถ้าบ้านพัง มันก็บ้านของเบลล่าอีกนั่นแหละ  หรือว่าให้ลิลลี่ สจ๊วต ช่วยปล่อยข่าวว่าเขามีความสัมพันธ์กับดาราละครหญิง  ไม่ดีอีก เดี๋ยวเบลล่าจะมาอาละวาด ไม่ดีกับสุขภาพ  แล้วนี่เธอจะแก้แค้นแวนยังไงได้อีก เหมือนเธอทำอะไรเขาไม่ได้เลย  &nbsp;  อ้อ นึกออกแล้ว  เธอเขียนข้อความใส่กระดาษเอาไว้ให้ดิอัสทำหลังกลับถึงบ้านแล้ว  ให้ขึ้นภาษีสินค้าจากแคว้นทริฟเวอร์ทุกชนิดที่นำเข้ามาในแคว้นเธอ เรียกเงินจากเขาเพิ่ม  ให้สั่งถ่านหินจากแคว้นอื่นๆแทนแคว้นเขา ยกเลิกสัญญาการขายถ่านหินเดิมของเขา  แล้วก็ขึ้นราคาไวน์ที่จะเอาไปขายในแคว้นทริฟเวอร์จากปกติแพงกว่าขายที่อื่น 20% เป็น 30% ยังไงชนชั้นสูงที่นั่นต้องซื้อไวน์จากเธอ ไม่มีไวน์ของที่อื่นดีกว่าของเธออีกแล้ว  ส่วนเขาจะขึ้นภาษีสินค้าจากแคว้นเธอเป็นการเอาคืน เธอไม่กลัวอยู่แล้ว เธอจะวางแผนส่งสินค้าไปขายที่แคว้นบาร์ตัน แล้วให้แอนเธมร่วมมือขนของหนีภาษีผ่านเขตแดนไปขายในแคว้นเขา กำไรแบ่งกันระหว่างเธอกับแอนเธม หากถูกจับได้เป็นเรื่องของพ่อค้าหนีภาษี ไม่เกี่ยวอะไรกับผู้ครองแคว้นอย่างเธอกับแอนเธม  เธอเชื่อว่าแอนเธมยอมร่วมมือกับเธอแน่นอน เขาไม่ชอบแวนแต่ไหนแต่ไร  เอาเท่านี้ก่อน ว่างๆค่อยคิดหาวิธีอื่นเพิ่มเติม ทำอย่างไรถึงจะรีดเงินจากแคว้นของเขาได้เพิ่มอีก  &nbsp;  กฏที่ว่าเธอต้องอยู่ในเมืองหลวง 4 เดือน เธออาจจะอยู่ไม่ถึง ถ้าถูกไล่ออกมาเรื่อยๆแบบนี้  เธออยากจะตะโกนใส่หน้าซีริล เดินทางมันเหนื่อยนะ แต่เรื่องการเก็บศีรษะให้อยู่ติดกับคอเธอสำคัญกว่า   หลังจากเหตุการณ์เธอถูกไล่ออกจากเมืองหลวง  ข่าวลือสะพัดไปทั่วเมืองหลวงว่าพระราชาไม่โปรดที่เธอพันผ้าพันคอมาเข้าประชุมสภาขุนนาง ถึงขั้นไล่เธอออกจากที่ประชุม  หลังจากนั้นแฟชั่นหญิงสาวในเมืองหลวงไม่ว่าอากาศจะเย็นสักเท่าไหร่ เสื้อผ้าจะใช้คอเสื้อยกสูงแทนหรือใช้ขนสัตว์ประดับคอเสื้อ ไม่มีใครพันผ้าพันคออีก ร้านขายผ้าพันคอปิดกิจการจนหมดหรือเปลี่ยนไปขายสินค้าอื่น ผ้าพันคอกลายเป็นสิ่งต้องห้ามสำหรับหญิงสาวในเมืองหลวงไปโดยปริยาย  &nbsp;  เสียงลือเสียงเล่าลือทั่วแคว้นเทรลิสกลับมาได้อีกรูปแบบหนึ่ง คนพูดกันว่าเธองกไม่ยอมจ่ายภาษีเพิ่ม พระราชาทรงกริ้วไล่เธอออกจากที่ประชุมสภาขุนนาง...  ประชาชนในแคว้นของเธอต่างศรัทธาที่เธอยืนหยัดไม่จ่ายภาษีเพิ่มจนถูกไล่กลับบ้าน พวกเขาเชื่อข่าวลือนี้สนิทใจว่าเธอทำแบบนั้นจริงๆ  เธอไม่รู้จะหัวเราะหรือร้องไห้ดี  &nbsp;  &nbsp;  &nbsp;  เรนิสนั่งรอจดหมาย ใช่แล้วจดหมายเวทย์ ส่งมาด้วยวิธีพิสดาร  แมวเปอร์เซียสีขาวตัวน้อยนั่นแหละ เทเลพอร์ตจากเมืองหลวงมาเพื่อเอาจดหมายมาส่งให้เธอ  เธอยิ้มรับเจ้าลิทเทิ้ลคิตตี้ ที่ตอนนี้หน้าที่หลักคือส่งจดหมาย จะมาอย่างน้อยสัปดาห์ละ 2 ครั้ง บางทีบ่อยกว่านั้น คือมาทุกวัน และรอรับจดหมายกลับจากเธอ เธอกับนายปีศาจติดต่อกันด้วยวิธีนี้มาหลายปีละ เอาว่าตั้งแต่จบจากโรงเรียนนั่นแหละ  สายข่าวในเมืองหลวงยั้วเยี้ยราวกับมดในรังมด ส่งจดหมายเวทย์ไปต้องถูกแกะอ่านแน่นอน วิธีใช้แมวส่งนี่แหละปลอดภัยที่สุด  เหมือนมีแฟนอยู่ต่างประเทศสมัยยังไม่มี internet ต้องส่งจดหมาย เรนิสคิดขำๆ  เธอเขียนจดหมายไว้ยาวยืดเลย เพื่อให้เจ้าแมวน้อยรับกลับไป   เจ้าคิตตี้น้อยโผล่มาแล้ว มันออดอ้อนอยู่ที่ขาของเธอ  เรนิสถอนหายใจยาวก่อนจะเรียกเจ้าหนูแฮมสเตอร์โง่นั่นขึ้นมา  เจ้าลิทเทิ้ลคิตตี้ ยื่นจดหมายให้เธอแล้วก็เขมือบเจ้าหนูสัตว์เวทย์ของเธออย่างไม่ปรานี สัตว์เวทย์ไม่ต้องการอาหาร แต่ดูท่าจะเป็นนิสัยของมันไปแล้วที่ชอบกินหนู ถ้ามาส่งจดหมายต้องขอให้ได้กินหนู  ตรรกะสัตว์เวทย์ประหลาดเหมือนเจ้าของมันไม่มีผิด เพี้ยนเหมือนกัน...  &nbsp;  จดหมายเขียนมาสั้นมาก “คิดถึง” ไม่ก็ “รักที่สุด” อย่างนี้ทุกทีเลย ไม่อย่างใดก็อย่างหนึ่ง  เสียแรงที่เธอเขียนไว้ยืดยาว นี่นายปีศาจไม่ได้สงสารสัตว์เวทย์ของตัวเองเลยใช่ไหม ที่ต้องเดินทางไกลๆส่งข้อความสั้นๆแบบนี้...  ไม่แน่ มันอาจจะคิดว่าไม่ได้เดินทางมาเพื่อส่งจดหมาย แต่เดินทางมาเพื่อกินหนูแฮมสเตอร์ก็ได้...  &nbsp;  &nbsp;  &nbsp;-------------------------------------------------------  &nbsp;  เข้าฤดูใบไม้ร่วง อากาศเริ่มเย็นขึ้นบ้าง ใบไม้สีเขียวเริ่มเปลี่ยนเป็นสีน้ำตาลแดง  &nbsp;  ซิลบาสเตียนมาเดินเล่นในย่านการค้า ยายแมวบ้าจดหมายมาบอกเขาว่าจะเข้าเมืองหลวงมาเร็วๆนี้ เขาลองมาเดินเผื่อจะซื้อของขวัญอะไรให้ยายนั่น  เบียทริกซ์บอกเขาว่าผู้หญิงชอบของขวัญ เครื่องประดับ แต่ลึกๆแล้วเขารู้สึกว่ายายแมวบ้าน่าจะชอบเหรียญทองมากกว่าอย่างอื่น  &nbsp;  ตอนนี้เขามีเรื่องรำคาญใจ ไม่เข้าใจ คนของพี่ชายสองหน้าสอดแนมเขาตลอด อะไรกันนักหนา บางทีเขารำคาญ  &nbsp;  เขาก็ทำตามสัญญาไม่ได้ออกจากเมืองหลวงไปไหน  แล้วทำไมต้องมายุ่งกับเขาอีก  อย่าหาว่าเขาใจร้ายละกัน  เขาร่ายเวทย์ธาตุเหล็กเป็นโซ่ไปรัดพวกองครักษ์ลับทั้ง 5 คนไว้ ผู้ติดตามเขามีตามเข้าไปประกบคนที่ถูกจับพวกนั้น  “ใครพลังเวทย์อ่อนสุด “เขาถาม   คนของเขาที่ชี้ไปที่คนๆหนึ่งที่นอนกองอยู่กับพื้น เขาพยักหน้าให้องครักษ์ของเขาดึงคนๆนั้นขึ้นมา เอาไว้ส่งเจ้านั่นกลับไปหาพี่ชายสองหน้า  “กลับไปบอกฝ่าพระบาทว่าฉันอยากได้เงิน ถ้าได้เงินแล้วจะปล่อยพวกนายไป แล้วจะไม่ถือสาเรื่องที่เขาส่งพวกนายมาสอดแนมฉันด้วย” เขาพูดอย่างเย็นชา “เอามาสัก 5000 เหรียญทอง”  “อ้อ ถ้าเขาถามว่าฉันจะเอาเงินมากมายไปทำอะไร ให้บอกว่าฉันจะเอาไปเล่นพนันละกัน อยู่ว่างๆไม่มีอะไรทำ ฉันเบื่อ”  ไหนๆพี่ชายสองหน้าคิดว่าเขาชอบเล่นพนันอยู่แล้ว เขาขอเงินมาเล่นพนันแลกกับคนของพี่ชาย พี่ชายน่าจะจ่าย  “ฝ่าบาท ทรงทำอย่างนี้ไม่ได้” หัวหน้าของกลุ่มองครักษ์ที่มาสอดแนมเขาแย้งขึ้น &nbsp;  เขาหันหน้ามาทางองครักษ์ส่วนตัวของเขาที่เข้ามากุมตัวพวกนี้ไว้ หลังจากที่เวทย์ของเขาจับพวกมันมัด “คนพวกนี้เข้ามาลอบสังหารฉัน”   “ถ้าพระชนนีเสด็จเข้าเมืองหลวงมาเมื่อไหร่ ฉันจะทูลฟ้องว่าฝ่าพระบาทส่งคนมาลอบสังหารฉัน” เขายิ้มเย็น ให้รู้ไปสิว่าพี่ชายสองหน้าจะไม่จ่าย  การใส่ความ...เรื่องนี้เขาเริ่มทำเป็นแล้ว พวกมนุษย์ชอบใส่ความกัน ใส่ความและเรียกเงินด้วยเป็นเรื่องสนุกเหมือนกัน   เมื่อทำเป็นแล้ว เขาคิดว่ามันดูสนุกพอๆกับการท้าประลอง  “ฝ่าบาททรงรับสั่งอย่างนั้นได้อย่างไร หม่อมฉันไม่ได้มาลอบสังหารพระองค์” หัวหน้าของพวกนั้นแย้งเสียงหลง พวกเขาแค่มาสอดแนม ทำไมถูกโยนความผิดฐานลอบสังหารได้ ลอบสังหารเจ้าชายพระอนุชา โทษคงไม่พ้นถูดตัดศีรษะไม่ก็แขวนคอ  ซิลบาสเตียนเปรยกับองครักษ์ส่วนตัวของเขา “พวกนาย เห็นไหมว่าคนพวกนี้มาลอบฆ่าฉัน เดี๋ยวตรวจค้นดู ถ้ามีอาวุธยึดไว้เป็นหลักฐานเลย”  “ฝ่าบาท คนพวกนี้เป็นมือสังหารจริงๆ” องครักษ์ของเขาต่างพยักหน้ารับลูกทันที  ใช้ได้ สมกับเป็นลูกน้องเขา  “เอาล่ะ ไปบอกพระราชา ว่าฉันมีหลักฐานว่าพวกนายมาลอบฆ่าฉัน ถ้าไม่จ่ายเงินฉันจะฟ้องพระชนนี บอกฝ่าพระบาทด้วยว่าเสด็จแม่ต้องทรงเชื่อแน่ๆ และจะทรงกริ้วมากด้วย" เขายิ้มมุมปากอีกครั้ง “เงินเล็กๆน้อยๆบอกฝ่าพระบาททรงจ่ายมาจะดีกว่า จะได้ไม่มีปัญหายุ่งยาก เรื่องจะได้ไม่อื้อฉาวด้วย ถ้าคนเอาไปลือจะเป็นยังไง”  “คราวหน้าจะส่งใครมาตามฉันอีกก็ได้นะ แต่อย่าให้ฉันจับได้ ไม่งั้นฉันจะเรียกเงินให้มากกว่าครั้งนี้”  &nbsp;  เย็นวันนั้นได้ข่าวว่าพระราชากริ้วมหาดเล็ก และองครักษ์ไปหมด ใครก็เข้าหน้าไม่ติด แม้แต่เลดี้เบ็ธ  และหีบเหรียญทองถูกส่งมาให้เขา  วิธีการนี้เรียกว่าเรียกค่าไถ่ เจ้าหญิงแอริลไร้พลังเวทย์นั่นเป็นคนสอนเขาเอง  ยายเจ้าหญิงไร้พลังเวทย์นั่นเคยบอกเขาว่าจะจับตัวลูกพ่อค้าสักคนมาเป็นตัวประกันแล้วไถเงิน ยายนั่นชวนเขาร่วมมือ โดยการใช้ธาตุมืดของเขาขังคนที่เรียกว่าเหยื่อไว้ แล้วเอาเงินมาแบ่งกัน แต่ตอนนั้นเขาไม่ค่อยสนใจเท่าไหร่ เขาขี้เกียจ  ครั้งนี้ เขาลองเอาวิธีการนี้มาลองใช้ดูบ้าง...ไม่เลวเลย  ไว้เขาจะเอาหีบเหรียญทองที่ไปให้เป็นของขวัญ...ยายนั่นน่าจะชอบ  ซิลบาสเตียนยิ้มมุมปากอย่างอารมณ์ดี  ที่จริงเขามีเงินของเขาเอง แต่ถ้าไถเงินพี่ชายมาได้ เขารู้สึกดี  มิน่าล่ะ ยายแมวบ้าถึงได้ชอบรีดไถเขา ความรู้สึกมันดีอย่างนี้นี่เอง  หวังว่าคราวหน้า พี่ชายสองหน้าจะส่งคนมาเยอะกว่านี้ เขาจะได้เรียกเงินได้มากกว่านี้   &nbsp;  ___________________________________________  &nbsp;  &nbsp;  &nbsp;  ซิลบาสเตียนอุ้มเจ้าแมวขาวสัตว์เวทย์ของเขาที่ถูกใช้ในการส่งจดหมาย มันพึ่งกลับมาถึง เขาก็ใช้ให้มันส่งจดหมายไปอีก พอดีเขามีของที่อยากให้มันส่งให้  เหนื่อยไหม ไม่ได้อะไรมาก การสร้างและใช้สัตว์เวทย์สำหรับเขาไม่ได้เป็นเรื่องกินแรงอะไรมากมาย  เขียนอะไรไปงั้นหรือ ไม่ได้เขียนอะไรหรอก เขาลองหัดวาดรูปแมวเลยส่งรูปแมวที่เขาวาดไปให้ยายแมวบ้า เห็นยายนั่นชอบวาดรูป เขาเลยหัดวาดบ้าง  แล้วก็อ่านจดหมายที่เขาได้รับกลับมา  “นายปีศาจ   ตอนนี้ที่นี่อากาศดีมาก ฉันคิดว่าอีกไม่กี่วันจะไปทะเลแล้ว  ฉันยังไม่เคยพานายไปเที่ยวบ้านของฉันที่นั่นเลยใช่ไหม  ท่านพ่อกับท่านแม่อยู่ที่นั่น พวกเขาเอาเรือใช้ไปใช้ท่องเที่ยว พวกเขาบอกว่ามีเกาะต่างๆที่มีทิวทัศน์น่าชม เห็นว่าจะสร้างบ้านใหม่บนเกาะ  นายอยากได้อะไรไหม ในเมื่อนายไม่ชอบไวน์ นายบอกว่ากลิ่นมันเหม็น งั้นเอาองุ่นสดๆละกัน หวังว่านายคงไม่เหม็นกลิ่นองุ่น ฉันจะให้คนไปส่งให้ ช่วงนี้เป็นฤดูกาลเก็บเกี่ยวพอดี  ผลไม้อื่นๆก็มีหลายอย่าง นายลองชิมผลส้มพันธุ์ใหม่ดูนะ ฉันจะให้คนส่งไปพร้อมกัน ที่นี่เรามีผลไม้หลายอย่าง ขาดแต่แอปเปิ้ลหิมะเท่านั้นแหละ แต่สำหรับฉัน มันไม่ได้อร่อยอะไรมากมายเลย แค่หายากเท่านั้น  นายชอบผลไม้อะไร ขอแค่ไม่ใช่แอปเปิ้ลหิมะ ฉันจะจัดไปส่งให้ ฉันมั่นใจว่าในแคว้นมีผลไม้แทบทุกอย่าง  เมื่อไหร่นายออกจากเมืองหลวงได้ ฉันจะพาไปเที่ยวทะเล หรือถ้านายไม่อยากไปไหนไกลๆ ฉันจะพานายไปทะเลสาบ ใกล้ใจกลางแคว้นมีทะเลสาบ ช่วงฤดูใบไม้ผลิกับฤดูร้อนจะสวยมาก ไว้เอาของกินไปเที่ยวกัน  &nbsp;  คิดถึง  เรนิส”  &nbsp;  &nbsp;เขายิ้ม สัญญาว่าจะไม่ออกจากเมืองหลวงงั้นหรือ  แต่ถ้าไปแล้วกลับมาภายใน 1 วันนี่ถือว่ารักษาสัญญาได้ไหม ใครจะรู้ว่าเขาไม่อยู่ ตั้งแต่จับคนไปเรียกค่าไถ่ พี่ชายสองหน้าเลิกส่งคนมาสอดแนมเขาทันที  อืม น่าคิด...  แล้วถ้าจะไม่รักษาสัญญาล่ะ ใครจะทำอะไรเขาได้ พี่ชายสองหน้าก็ทำอะไรไม่ได้อยู่ดี...  มนุษย์มีนิสัยขี้โกงและไม่ค่อยรักษาสัญญาอยู่แล้ว หากเขาจะทำบ้างไม่น่าเป็นไร  ดูยายแมวบ้าสิ ยังโกงเขาครั้งแล้วครั้งเล่าเลย...  &nbsp;  ________________________________________________  &nbsp;  เรนิสก้มลงมองเจ้าแมวขาวมาส่งจดหมายอีกรอบแล้ว มันเดินทางไม่เหนื่อยหรือไง   เจ้าของมันช่างมีพลังเวทย์เหลือเฟือ ใช้เทเลพอร์ทขนาดนี้สัตว์เวทย์ยังคงร่างอยู่ได้  สิ่งที่ส่งมาเป็นรูปวาดแมวที่เหมือนเด็กอนุบาลใช้เท้าเขี่ย   ที่เธอเดาว่าเป็นแมวเพราะมันมีหูและมีหนวด  หรือมันไม่ใช่แมว แต่เป็นแรคคูน หรือเป็นหนูแฮมสเตอร์กันแน่ มีหูและหนวดได้เหมือนกัน  หรือเป็นสัตว์เวทย์ สัตว์อสูรหน้าตาประหลาด สัตว์ประหลาดในเกมเดิมที่นายปีศาจมา  น่าจะเป็นสัตว์ประหลาดจากเกมเดิมของนายปีศาจ  พวกสัตว์ประหลาดคล้ายแมว อะไรแบบนี้  ไม่แน่ใจเลย...  เอาเหอะ จะเป็นแมว...แมวก็แมว สัตว์ประหลาดแมว  &nbsp;  ----------------------------------------------------------------  &nbsp;  &nbsp;  ซีริลไม่ได้มาที่นี่นานแล้ว เขาหลีกเลี่ยงที่จะเจอน้องชายโดยไม่จำเป็น  ซิลบาสเตียนไม่ออกจากเมืองหลวงจริงๆ และเก็บตัวเงียบไม่ค่อยออกไปไหน ยกเว้นตอนเรนิสเข้ามาที่เมืองหลวง  ช่วงนั้นซิลบาสเตียนจะหายไปเฉยๆ ไม่ว่าจะให้คนจับตาดูเยอะขนาดไหน น้องชายลูกแหง่ก็หายตัวไปได้ตลอด   เขารู้ว่าน้องชายลูกแหง่ไปอยู่ที่ไหน จะไปไหนได้ล่ะ  &nbsp;  ระหว่างที่เรนิสไม่อยู่ในเมืองหลวง พวกเขาก็ติดต่อกันเช่นกัน  ซีริลเคยให้คนคอยดักจดหมายเวทย์ของน้องชาย แต่ไม่พบ ทั้งคู่ไม่ได้ส่งจดหมายเวทย์หากันด้วยวิธีทั่วไป พวกเขามีวิธีพิเศษที่คนของเขาตรวจไม่พบ  &nbsp;  เขาโบกมือให้มหาดเล็กว่าไม่ต้องประกาศว่าเขามา  &nbsp;  ซิลบาสเตียนนั่งอยู่ที่โต๊ะริมหน้าต่าง มีรอยยิ้มบางๆบนใบหน้า เขารู้สึกมานานแล้วว่าน้องชายลูกแหง่หน้าสวยแบบผู้หญิง เวลามีรอยยิ้มยิ่งชัดเจน ถ้าเป็นผู้หญิงคงสวยโดดเด่นกว่าใครๆ ความงามน่าจะสูสีหรือสวยกว่ากับเบียทริกซ์ที่ตอนนี้ใครๆก็กล่าวขานกันว่าเป็นสตรีที่สวยที่สุดในทวีป  เขายังไม่เข้าใจจนทุกวันนี้ว่าเรนิสชอบน้องชายเขาที่ตรงไหน  ผู้หญิงเข้าใจยาก ความชมชอบก็คาดเดาได้ยาก   &nbsp;  ซิลบาสเตียนกำลังอ่านจดหมายฉบับหนึ่ง ดูอารมณ์ดีเป็นพิเศษ  เหมือนน้องชายลูกแหง่จะสังเกตเห็นเขา ใบหน้าที่มีรอยยิ้มนั้นคลายลงกลับเป็นใบหน้าเรียบเฉยที่มีความเย็นชาเหมือนทุกที  “ฝ่าพระบาท” น้องชายเขาลุกขึ้นยืนโค้งให้เขาเล็กน้อยตามธรรมเนียมปฏิบัติ  “นายดูสบายดีนี่” เขาประชดประชัน ความรู้สึกหงุดหงิดผุดขึ้นมาอย่างอดไม่ได้  น้องชายเขาไม่ได้ตอบอะไร ในห้องมีแต่ความเงียบ   เขาเหลือบมองไปทั่วห้อง ห้องทำงานของน้องชายของเขาไม่มีอะไรเลย สายตาไปสะดุดที่กล่องๆหนึ่งบนชั้นวางของไกลๆ  เขาเดินไปหยิบลงมาดู  กล่องใบนั้น เขาจำได้ เรนิสเคยเอามาให้เขาดู บอกว่าเป็นของที่มิคาเอลให้เจนนี่ แล้วมาอยู่ที่นี่ได้อย่างไร  “กล่องเปล่าธรรมดา ข้างในมีผลึกที่เบียทริกซ์ให้มา ถ้าชอบ จะเอาไปก็ได้” เสียงน้องชายลูกแหง่ดังขึ้นมา ซิลบาสเตียนไม่ได้เดินเข้ามาใกล้เขา แต่ยืนมองอยู่ไกลๆ  เขาเปิดดูข้างใน มีผลึกสีฟ้าใสขนาดเล็กเท่าเม็ดถั่วเขียว เป็นผลึกที่มีพลังเวทย์สูง น่าจะเป็นของโบราณ หากนำไปทำเครื่องประดับเพิ่มพลังเวทย์จะใช้ได้ผลดีมาก หาไม่ได้ตามท้องตลาดทั่วไป  เขาหยิบผลึกขึ้นมาดู เวทย์ธาตุน้ำ ซิลบาสเตียนก็มีธาตุน้ำ ทำไมไม่เอาของชิ้นนี้ไปใช้ &nbsp;น้องชายลูกแหง่ออกปากยกให้เขาง่ายๆเหมือนของไร้ค่า  “กล่องนี่เจนนี่ให้นายมางั้นหรือ” เขาหันไปถาม แต่น้องชายลูกแหง่ไม่ตอบ สีหน้าไม่ได้แสดงความรู้สึก  ไหนๆก็มาแล้ว อะไรที่จะต้องพูดก็พูดให้มันเสร็จๆเสีย ยื้อต่อไปก็ไม่มีใครมีประโยชน์  เขาก็ไม่ได้มีความสุขเพิ่มขึ้น  เขาถอนหายใจยาว   “ฉันเบื่อหน้านายเต็มทีแล้ว ถ้านายจะออกจากเมืองหลวงไปที่ไหนก็ไป ถ้าไม่จำเป็นไม่ต้องมาให้ฉันเห็นหน้า” เขากลั้นหายใจสักครู่ก่อนพูดประโยคต่อไป  “ถ้านายอยากจะแต่งงานกับใครก็แต่งไป ถือว่าฉันอนุญาตแล้ว ไม่ต้องรายงานมาอีก”  รอยยิ้มมุมปากผุดขึ้นมาที่ใบหน้าของน้องชายลูกแหง่ น้องชายไม่มีรอยยิ้มแบบนี้ให้เขามานานเท่าไหร่แล้ว น่าจะมากกว่า 10 ปีแล้วมั้ง ตั้งแต่หลังน้องชายเขาอายุเกิน 8 ขวบ  เวทย์สีดำปรากฏขึ้นรอบตัวซิลบาสเตียน น้องชายลูกแหง่ก็หายไปจากห้อง  เทเลพอร์ท? ธาตุมืด น้องชายลูกแหง่ใช้เวทย์ชนิดนี้ได้ตั้งแต่เมื่อไหร่กัน?  &nbsp;  เขาถอนหายใจ ความรู้สึกเจ็บปวดกลับขึ้นมาอีกครั้งหนึ่ง เขาพยายามบอกตัวเองว่าเขาทำถูกแล้ว เขาไม่มีความสุขไม่จำเป็นต้องขัดขวางความสุขของคนอื่นด้วย  เขาก้มลงมองกล่องในมือ ของในตำนานที่กล่าวกันว่าเก็บของวิเศษ ผู้คนตามหากันนับร้อยปี เรนิสเคยบอกเขาว่ามันใส่กระดาษมาแผ่นหนึ่ง   ไม่รู้ว่าคนเขียนต้องการสื่อถึงใคร แต่เขาคิดว่ากระดาษแผ่นนั้นทำหน้าที่ของมันสมบูรณ์แล้ว  &nbsp;  &nbsp;  &nbsp;  &nbsp;  ------------------------------------------------------------------------  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสอ่านจดหมายเวทย์จากอีสเทร่า   ชื่อในจดหมายจ่าว่ามาจากแอนโธนี่ พาร์กเกอร์ ซึ่งตอนนี้มีศักดิ์เป็นน้องชายกำมะลอของเจนนี่ ทั้งๆที่เขาน่าจะอายุมากกว่าพวกเธอหลายเดือน แต่ภายในเนื้อความเป็นจดหมายจากเจนนี่  จดหมายถูกส่งมาได้ไม่บ่อยมาก การติดต่อกับต่างอาณาจักรค่อนข้างสุ่มเสี่ยง  &nbsp;  &nbsp;  ท้ายจดหมายเขียนไว้ว่า  “ยายแบ๊ว ฉันอยากเจอเธออีกครั้ง แต่ไม่รู้ว่าคนจิตใจคับแคบอย่างพระราชานั่นจะยอมให้เธอมาที่อีสเทร่ารึเปล่า”  เฮ้อ เจนนี่ยังคงไม่ชอบซีริลอย่างไรก็อย่างนั้น  &nbsp;  &nbsp;  เสียงเคาะประตูดังมา แอนนาเดินเข้ามาก่อนจะพูดอย่างมีรอยยิ้มเจ้าเล่ห์ว่า “ดัชเชสคะ มีแขกมาขอพบค่ะ”  “อืม” เรนิสพยักหน้าให้เข้าพบได้  ใครกัน หรือจะเป็นตระกูลพาร์กเกอร์มาติดต่อเรื่องการค้าไวน์  &nbsp;  ชายหนุ่มหน้าสวย ใบหน้าเย็นชาเดินตามแอนนามา เขาและเธอจ้องตากันอยู่ครู่ใหญ่ ไม่มีใครพูดอะไรแม้แต่คำทักทาย  เธอขยี้ตา เธอเห็นภาพหลอนรึเปล่า แมวเขาเพิ่งมาถึง แล้วเขามาได้ยังไง  เธอไม่ได้ดื่มไวน์ และไม่ได้เมา  ไม่ใช่ภาพหลอน  เหตุการณ์แบบนี้คุ้นๆบอกไม่ถูก ใช่แล้ว เหมือนตอนเขาหนีออกจากบ้านเมื่อหลายปีก่อนแล้วมาหลบอยู่ที่บ้านเธอหลายวัน  อย่าบอกนะว่าเขาทะเลาะกับพี่ชายแล้วหนีออกจากบ้านมา   ไม่น่าเป็นไปได้ ปกติสองคนนั้นไม่คุยกัน เมื่อไม่คุยกันไม่น่าจะทะเลาะกัน  “นายปีศาจ นายมาได้ยังไง อย่าบอกนะว่านายหนีออกจากบ้านมาอีก”   “เปล่า...ฉันถูกพี่ชายไล่ออกจากบ้านมา” เขาตอบยิ้มๆ  พี่ชายเขา...ไล่เขาออกจากบ้าน โห พระอาทิตย์ขึ้นทางทิศไหนเนี่ย ขอเธอออกไปดูก่อน   มหัศจรรย์ชัดๆ  “อ้อ เด็กไม่ดี นายทำความผิดอะไรมาล่ะ” เธอถามยิ้มๆกลับ  “อืม สงสัยฉันเคยไปแย่งคู่หมั้นเขามา เขาเลยไม่ชอบใจฉันอยู่บ้าง” เขาหัวเราะ “ฉันไม่รู้จะไปอยู่ที่ไหน ตอนนี้ไม่มีบ้านให้อยู่แล้ว”  “เด็กเร่ร่อนไม่มีบ้าน ช่างน่าสงสารเสียจริง” เรนิสกระเซ้า  &nbsp;  &nbsp;“เธอให้คนจัดที่พักให้ฉันด้วย ฉันจะอยู่ที่นี่อีกนานเลย” เขาส่งยิ้มให้ รอยยิ้มโมนาลิซ่าอันทรงเสน่ห์นั่นแหละ มันทำให้ห้องของเธอดูสว่างขึ้นทันตา “แล้วก็ผู้ติดตามฉันส่วนหนึ่งน่าจะมาถึงเร็วๆนี้เธอบอกคนเตรียมที่พักให้พวกเขาด้วยละกัน อ้อ แม่ฉันก็อาจจะตามมาเยี่ยมด้วย”  ประโยคที่เขาว่ามา ฟังดูคุ้นๆอยู่บ้าง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายปีศาจ” เธอพูดเสียงแผ่วเบา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เธอมีปัญหาอะไรยายแมวบ้า” เขาส่งรอยยิ้มกว้างมากขึ้นให้เธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสยิ้มกลับ &nbsp;“ฉันจะถามนายว่า พรุ่งนี้มื้อเช้านายจะรับอะไรดี”   &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อืม เธอคิดว่าที่นี่อะไรน่ากินที่สุดล่ะ” เขาถามกลับมา รอยยิ้มเขาดูเจ้าเล่ห์อย่างบอกไม่ถูก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ชักไม่ค่อยดีซะแล้วสิ เธอพูดอะไรพลาดไปอีกแล้วใช่ไหม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอพอจะเดาได้ว่าอะไรที่เขาอยากกิน...  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาย้ายตัวมาที่เก้าอี้ของเธอแล้วดึงเธอลงมานั่งตัก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ปลายจมูกเขาคลอเคลียอยู่ข้างแก้มเธอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เริ่มตั้งแต่ตอนนี้เลยดีไหม หาอะไรรองท้องก่อนอาหารเย็น”   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เดี๋ยวนะ” เรนิสพยายามจะยันตัวลุกขึ้นแต่เหมือนอ้อมแขนเขาจะรัดแน่นกว่าเดิม   ริมฝีปากเขาประกบลงที่ซอกคอเธอก่อนจะไซ้ลงมาที่ไหล่แล้วไล่ต่อไปที่แผ่นหลังอันเปลือยเปล่า  &nbsp;  เดี๋ยวนะ หลังอันเปลือยเปล่า??  กระดุมเสื้อด้านหลังเธอถูกปลดออกไปเมื่อไหร่กัน ทำไมไม่รู้ตัวเลย แถมชุดคอเซ็ทด้านในของเธอหลุดออกไปหมดแล้วเช่นกัน  รวดเร็วเกินไปไหม  ธาตุมืดนี่ใช้ปลดกระดุมได้ด้วยหรือไง แล้วมันใช้ถอดคอเซ็ทได้ด้วยหรือ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แย่แล้วสิ... แล้วยังไงต่อดีล่ะ...  “นายหยุดก่อน ตรงนี้เป็นห้องทำงานของฉัน นายจะกินฉันตรงนี้ไม่ได้” คราวนี้เธอเริ่มโวยวายขึ้นมา  แล้วนี่มันกลางวัน พระอาทิตย์ยังไม่ตกดินด้วยซ้ำ  “อ้อ ต้องไปที่ห้องอาหารใช่ไหม” เสียงเขาถามกลับมาแบบไม่รู้ไม่ชี้  “นายจะบ้าหรือไง นายหยุดเดี๋ยวนี้นะ เดี๋ยวใครเข้ามาเห็น”  “ไม่เป็นไร ฉันจะล็อคประตูไม่ให้ใครเข้ามา”  &nbsp;  ----------------------------------------------------------------------------  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ต้นฤดูหนาว ก่อนปีใหม่ เธอเดินทางไปคฤหาสน์ริมทะเลของเธอเพื่อหนีอากาศเย็น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนรับใช้ต่างวุ่นวาย เตรียมของอุตลุดไปหมด เลดี้มาร์ธาบ่นแล้วบ่นอีกว่านั่นไม่ถูกต้อง นี่ไม่ครบถ้วนตามธรรมเนียม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มีแต่นายปีศาจที่ดูเรื่อยๆเฉื่อยๆ เขานั่งไขวห้างบนเก้าอี้นวมอย่างสบายใจ ไม่เดือดร้อนกับความวุ่นวายของคนอื่น  “จะทำอะไรมากมายให้มันวุ่นวาย”  ไม่ใช่เพราะเขาหรือไง เรื่องมันถึงได้วุ่นวาย เรนิสอยากจะหันไปตวาดใส่ด้วยความหมั่นไส้ แต่พอเห็นรอยยิ้มประจบประแจงจากเขา เธอเก็บคำพูดของเธอไว้  สงสัยเธอเป็นเลสเบี้ยนแน่นอน เห็นหน้าสวยๆกับรอยยิ้มประจบเขาแล้วเธอไม่อยากจะว่าอะไรเขา เธอคงจะแพ้ความงาม ใจอ่อนกับคนสวยๆ  “ทุกอย่างเรียบร้อยแล้วค่ะ” เลดี้มาร์ธาชะโงกหน้ามา สายตาจดจ้องมาที่เธอกับนายปีศาจ “ไม่ไปเปลี่ยนชุดกันหรือคะ”  ชุด...จริงสิ มัวแต่ยุ่งกับการเดินทาง แล้วชุดอยู่ที่ไหนล่ะ ปกติควรจะมีใครเอามาแขวนไว้ให้เธอไม่ใช่หรือ  สาวใช้ที่เดินตามมาทำหน้าเลิกลั่ก ต่างถามไถ่กันว่าใครเป็นคนนำชุดเจ้าสาวมา   สรุปใจความได้ว่า  ชุดเจ้าสาวถูกลืมไว้ที่คฤหาสน์ใจกลางแคว้น ถ้ากลับไปเอาแล้วกลับมาใช้เวลาอีกหลายวัน  เวรกรรม จะแต่งงานทั้งที ลืมเอาชุดเจ้าสาวมา  &nbsp;  “ตายแล้ว ทำอย่างไรดีคะ” เลดี้มาร์ธาโวยวายขึ้นมา “นี่ใกล้เวลาแล้ว แขกก็มากันแล้ว”  สาวใช้ต่างโต้เถียงกันว่าเป็นความผิดของใครที่ลืมเอาชุดเจ้าสาวมา  &nbsp;  “ชุดอะไรก็เหมือนกันแหละ ใส่ๆไปเถอะ ยังไงเธอก็ไม่สวยไปกว่านี้หรอก” เสียงของนายปีศาจแทรกขึ้นมา  ทุกคนในห้องหยุดพูดกันทันที สีหน้ากระอักกระอ่วน  คงไม่มีใครชินกับคำพูดเขาเหมือนเธอ   หาไม่ได้อีกแล้ว ที่เจ้าบ่าวปากจัดด่าเจ้าสาวว่าไม่สวย ชุดอะไรก็เหมือนกัน   ว่าไงว่างั้น  เรนิสหันไปบอกเลดี้มาร์ธา “เลือกชุดอะไรมาสักชุดก็แล้วกันค่ะ”  จะอย่างไร งานนี้ก็ผิดธรรมเนียมมากอยู่แล้ว จะประหลาดผิดธรรมเนียมเพิ่มอีกจะเป็นอะไรไป  ไม่ว่าจะจัดในฤดูหนาวซึ่งไม่มีใครจัด ไม่จัดงานในวิหาร ไม่มีนักบวชเป็นสักขีพยาน ไม่ได้ทำพันธะเวทย์บนแท่นบูชา เพิ่มไม่มีชุดเจ้าสาวไปอีกอย่างก็ไม่ได้เสียหายอะไร  เลดี้มาร์ธากล้ำกลืนเลือกชุดสีครีมประดับมุกตัวหนึ่งให้เธอ ออกจะใกล้เคียงสีขาวมากที่สุดแล้ว เครื่องประดับเป็นสร้อยมุกระย้าแทนที่จะเป็นเพชร เพื่อให้เข้ากับชุด   ประตูห้องแต่งตัวเปิดออก เด็กสาวผมสีน้ำตาลคนหนึ่งเดินเข้ามาด้วยท่าทางเริงร่า   “ฉันมาทันงานนี้หรือเปล่า”  เรนิสหันขวับไปมอง...เจนนี่ มาได้อย่างไร...  “ยายแบ๊ว เธอแต่งงานทั้งที จะไม่มาได้อย่างไร” เจนนี่ส่งยิ้มมาให้  น้ำตาเธอคลอขึ้นมา นึกว่าจะไม่ได้เจอกันอีกแล้ว  “ยายแบ๊ว เจ้าสาวห้ามร้องไห้นะ ลางไม่ดี”  &nbsp;  &nbsp;  งานจัดในห้องโถงคฤหาสน์ แทนที่จะเป็นการแต่งงานในวิหารเหมือนคนทั่วไป มีสักขีพยานแค่ไม่กี่คน สำหรับครอบครัวเจ้าบ่าวเจ้าสาว มีแค่แม่ของเขา ท่านพ่อท่านแม่ของเธอเท่านั้น  &nbsp;  เจนนี่นั่งอยู่ในหมู่แขกที่มีอยู่ไม่มาก ส่วนใหญ่เป็นขุนนางในแคว้นและกลุ่มคนของเธอ เจนนี่เดินทางมาในนามของตระกูลพาร์กเกอร์ ใช้ชื่อคุณหนู มิร่า พาร์กเกอร์ มาเพื่อมาท่องเที่ยวและแวะมางานแต่งงาน  เบลล่าเขียนจดหมายมาแสดงความยินดี ช่วงนี้เธอเดินทางมาไม่ได้เนื่องจากครรภ์ของเธอใหญ่มากแล้ว  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   พันธะเวทย์โลหิตที่เตรียมไว้ถูกวางอยู่บนโต๊ะ แทนที่จะเป็นแท่นบูชาอันศักดิ์สิทธิ์   ไม่มีขบวนเจ้าสาว ไม่มีลูกแก้วเวทย์สำหรับตกแต่ง  นายปีศาจใช้เข็มสีทองสะกิดปลายนิ้วชี้ของเขา เลือดถูกหยดลงไปบนพันธะ แสงสีทองวูบขึ้นมาบนตัวอักษรแล้วจางไป  เขาส่งเข็มอีกเล่มหนึ่งให้เธอพร้อมรอยยิ้ม เธอใช้มันปักที่ปลายนิ้วและหยดเลือดลงไป  พันธะสมรสที่ว่ากันว่าไม่มีวันเลิกรา ถือว่าสมบูรณ์  ชีวิตที่เหลือต่อจากนี้ของเธอ ขอใช้คืนให้เขา...  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; The end................................................................    &nbsp;    &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;  

 </div> 
