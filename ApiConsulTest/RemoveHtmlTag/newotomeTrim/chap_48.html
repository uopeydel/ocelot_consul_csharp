 <div style="word-wrap: normal;width:90%;">
			
				
&nbsp;&nbsp;มิร่า นั่งมองเงาตัวเองในกระจกโต๊ะเครื่องแป้งไม้ หญิงสาวใบหน้าสวยหวาน เส้นผมสีน้ำตาล ดวงตาสีชมพู ในชุดเสื้อผ้าสีฉูดฉาด มองเธอกลับมาเธอเพิ่งย้อมผมเสร็จ กิจกรรมที่เธอต้องทำทุก 1-2 เดือน&nbsp;มิร่ามาอาศัยอยู่กับตระกูลพาร์กเกอร์เกือบ 5 ปีแล้ว เวลาผ่านไปรวดเร็วมากนายท่านพาร์กเกอร์เอ็นดูเธอดี แน่ล่ะสิ ได้ยินว่ายายแบ๊วจ่ายไปถึง 30000 เหรียญทองไม่รวมของที่ตระกูลพาร์กเกอร์ขนมาอีกสำหรับค่าเดินทางของเธอ การปลอมประวัติ ซึ่งตอนนี้อายุของเธอมากกว่าอายุจริงเธอไปถึง 2 ปีและค่าดูแลเธอ 5 ปีตอนเธอรับรู้ แทบจะลมจับ ยายแบ๊วจ่ายไปเยอะขนาดนั้นเลยหรือเอาเถอะ ตอนนี้ยายแบ๊วออกจะรวย สามีเป็นถึงเจ้าชาย คงไม่ลำบากอะไร แถมตอนนี้ หลังจากที่เธอคิดสูตรยาย้อมผมได้ เขาเอาสูตรเธอไปผลิตขาย ได้เงินมากมาย แบ่งสัดส่วนมาให้เธอเล็กน้อยเท่านั้น สมกับเป็นพ่อค้าหน้าเลือด แต่เธอไม่อยากว่าอะไรมากนัก อาศัยเขาอยู่จะพูดอะไรได้โดยรวม นายท่านพาร์กเกอร์ดูแลเธอค่อนข้างดี เหมือนหลานสาวคนหนึ่ง เธอมีสาวใช้ส่วนตัวคนนึง และมีรถม้าสำหรับใช้เดินทางคันหนึ่งพร้อมคนขับพ่อบ้านและคนรับใช้ทั่วไปให้เกียรติเธอดี ไม่มีใครติดใจสงสัยที่มาที่ไปของเธอ ตระกูลพาร์กเกอร์มีเครือญาติมากมาย นายท่านพาร์กเกอร์บอกใครๆว่าเธอเป็นหลานสาวกำพร้าจากตระกูลสายรองที่เขารับมาดูแล นายท่านพาร์กเกอร์มีลูกชาย 2 คน อีธาน กับแอนโธนี่อีธานเริ่มดูแลกิจการแทนพ่อของเขา ส่วนใหญ่อยู่ในอาณาจักรฟานส์แอนโธนี่ที่ช่วยดูแลกิจการในอีสเทร่า เขาเป็นเพื่อนร่วมบ้านเธอที่เจอกันบ่อยๆ &nbsp;ตอนนี้เขามีศักดิ์เป็นน้องชายกำมะลอของเธอ นายนั่นหลงรักนังแอริล เจ้าหญิงอันธพาลนั่นจนถอนตัวไม่ขึ้น ไม่เข้าใจเลย คนที่ดูปกติอย่างแอนโธนี่มีรสนิยมประหลาดมิร่าบางครั้งรู้สึกไม่ปลอดภัยเวลาเขาส่งจดหมายรักไปให้นังแอริลเธอกลัวว่าสักวัน ระเบิดจะมาถึงบ้านที่เธออยู่แต่โชคดี...อองตัวร์บอกเธอว่า นังแอริลนั่นโกรธหัวฟัดหัวเหวี่ยงจากการอ่านจดหมาย แต่ยายเด็กแว้นสติไม่ดีนั่นจำไม่ได้ว่าแอนโธนี่คือชื่อใครไม่มีใครยอมบอกเด็กแว้นอันธพาล แน่ละ ไม่มีใครอยากให้มีการวางระเบิดในใจกลางเมืองหลวงให้มันวุ่นวายดังนั้น บ้านตระกูลพาร์กเกอร์จึงอยู่รอดปลอดภัยจนทุกวันนี้&nbsp;&nbsp;วันนี้เธอมีนัด ทุก 2-3 เดือน อองตัวร์จะมารับเธอแบบลับๆไปพบพ่อกับแม่ของเธอที่อยู่เขตชานเมืองเธอจะนั่งรถม้าส่วนตัวไปที่จุดนัดพบในตอนเช้า ให้สาวใช้กับคนขับรถรอรับเธอกลับตอนเย็นคนของเธอต่างคิดว่าเธอมีคู่รักลับๆที่แอบพบกันเป็นประจำสังคมที่นี่เปิดกว้าง หญิงสาวแอบนัดพบคู่รัก เป็นเรื่องปกติ ชาสมุนไพรป้องกันการตั้ครรภ์ที่นี่เป็นสินค้ายอดนิยม สาวใช้ประจำตัวเธอถึงกับเคยถามว่าเธออยากได้ชานี่บ้างไหม&nbsp;&nbsp;ไม่มีใครรู้ว่าคนที่เธอนัดเป็นถึง เจ้าชายรัชทายาทหากรู้ สาวใช้นั่นคงน้ำลายฟูมปากสลบไปหลายยก&nbsp;&nbsp;&nbsp;อองตัวร์ใช้รถม้าธรรมดาไม่ติดตราราชวงศ์ในการเดินทาง มิร่าขึ้นรถม้าไปนั่งคู่กับเขาที่นั่งรอด้านใน ไม่ได้ลงรถมาเพื่อไม่ให้ใครเห็นเขาให้ความรู้สึกเหมือนคุณหนูสักคนแอบพบคู่รักเหมือนกันผ่านมาหลายปี ความสัมพันธ์ระหว่างเธอกับเขายังคล้ายๆเดิม เขาเป็นชายหนุ่มรูปหล่อ อารมณ์ดี ใจดี ดูอบอุ่น เธอนึกข้อเสียเขาจริงๆจังๆไม่ออกว่ามีข้อไหนอ้อ มีข้อนึง พี่สาวโหด น้องสาวอันธพาล&nbsp;“ช่วงนี้สบายดีไหม” เขาถามสารทุกข์สุขดิบ“อือ” เธอพยักหน้า พร้อมกับยิ้มให้เขา“ได้ยินว่าแอบเดินทางไปแคว้นเทรลิส เป็นอย่างไรบ้าง” “ดีค่ะ” มิร่านึกขำในใจ เธอเหมือนอาชญากรเวลาเดินทางไปไหนต้องใช้เอกสารปลอม“คราวหน้าเราไปด้วยกันอีกดีไหม” เขาถามยิ้มๆ“ถ้าจะพาไปก็จะไปนะคะ” เธอตอบกลับยิ้มๆเขาตอบรับด้วยเสียงหัวเราะนี่คือการอ่อยใช่ไหม อองตัวร์อ่อยเธอมานับไม่ถ้วนแล้ว เธอยังสงสัยว่าเมื่อไหร่เขาจะเอาจริงเสียที หรือว่าต้องให้เธอเริ่มเป็นฝ่ายรุกอายุก็เริ่มไม่น้อยแล้ว ขนาดยายแบ๊วยังแต่งงานก่อนเธอเลย&nbsp;&nbsp;มีเสียงดังด้านนอกรถม้า อองตัวร์ชะโงกหน้าออกไป“ฝ่าบาท มีโจรบุกปล้นขบวนรถของเจ้าหญิงอเดลลีน ทรงเสด็จแบบไม่เป็นทางการ พวกโจรคงคิดว่าเป็นขบวนของพ่อค้า”อองตัวร์ดูไม่ได้มีสีหน้ากังวลมากนัก“งั้นเราควรรีบไป” เขาพูดด้วยเสียงเนิบๆไม่ได้ดูตื่นเต้นเร่งรีบ“เดี๋ยวพวกโจรจะตายหมดเสียก่อน”&nbsp;โจร...ไม่น่าเชื่อ โจรไม่กลัวตาย กล้าปล้นขบวนรถม้าของเจ้าหญิงอเดลลีนได้ยินว่านางโหดมาก นังแอริลนั่นยังกลัวนางยิ่งกว่าหนูกลัวแมวได้ยินว่านางประกาศว่าชายใดอยากแต่งงานกับนางต้องสังเวยนิ้วก้อยสองข้างได้ยินว่าหากนางหมั้นกับใครแล้วฝ่ายชายแค่เหลือบมองผู้หญิงอื่น นางจะทำการตัดตอนชายคนนั้นที่แน่ๆ ตอนนี้ทั่วอาณาจักรไม่มีใครกล้าขอนางแต่งงาน&nbsp;อีกประมาณเกือบชั่วโมง พวกเธอมาถึงช่องเขาที่แหล่งข่าวบอกว่าขบวนของเจ้าหญิงอเดลลีนโดนปล้นอองตัวร์ชะโงกหน้าออกไปดู “มีการต่อสู้กัน”เขาก้าวลงรถม้าไปทันที มิร่า ตามออกไปโดยเร็ว มีอะไรให้เธอช่วยได้บ้าง หากไม่จำเป็นเธอจะไม่ใช้เวทย์สายฟ้าและเวทย์รักษา แต่ธาตุน้ำและลมเป็นธาตุทั่วๆไป สามารถใช้ได้ไม่ทำให้ใครสงสัยแต่เหตุการณ์ที่เธอเห็น ดูเหมือนพวกเธอไม่ต้องทำอะไรแล้ว&nbsp;ศพเกลื่อนเต็มพื้น นางกำนัลไม่ก็สาวใช้ผู้หญิงกอดกันร้องไห้องครักษ์ 3-4 คน ยืนดูอยู่เฉยๆหญิงสาวสวยงาม เส้นผมสีทองถักเป็นเปียยาวลากถึงพื้น ผมเปียนั่นยาวมากเกือบ 2 เมตรได้กระมั้ง ตั้งแต่เกิดมาเจ้าหล่อนเคยตัดผมบ้างไหม นั่น...นางกำลังใช้หางเปียรัดคอโจรหนวดยาวจนขาดอากาศหายใจ&nbsp;นั่นมันราพันเซลภาคโหด ใช้ผมเปียรัดคอโจรตาย... ก่อนตายโจรนั่นน้ำลายฟูมปากออกมาเลอะผม...ไม่รู้ว่าจะน่าสยดสยองหรือน่าขยะแขยงดี&nbsp;“พี่หญิง” อองตัวร์ตะโกนเรียก “เรียบร้อยดีไหม”นั่นคือ...เจ้าหญิงอเดลลีนสุดโหด เจ้าของตำนานตัดนิ้วขอสาวแต่งงาน“อองตัวร์ มาช้าไปหน่อย พี่จัดการไปหมดแล้ว” อเดลลีนปรายตามองมาทางเธอ “นี่ใคร”“หลานสาวตระกูลพาร์กเกอร์ มิร่า พาร์กเกอร”&nbsp;มิร่าย่อตัวทำความเคารพอเดลลีน เธอรู้กาละเทศะอยู่ ราพันเซลจอมโหดแบบนี้เธอไม่กล้าแหยมหรอกอเดลลีนเดินเข้ามาใกล้ เอื้อมมือมาจับแก้มเธอเดี๋ยวนะ เพิ่งเชือดคนมา น้ำลายโจรนั่นเลอะทั้งมือ เลอะทั้งผม เอามือมาจับหน้าเธอแบบนี้เนี่ยนะ“หน้าตาสวยจังเลย” อเดลลีนดึงแก้มเธอ 2 ข้างเหมือนแกล้งเด็ก “นี่ว่าที่น้องสะใภ้ฉันหรือไง ก็ดีนะ เธอกับมิร่า แอริลกับแอนโธนี่ ตระกูลพาร์กเกอร์หมดเลย”“พี่หญิง” อองตัวร์ปราม“อ้อ” อเดลลีนทำหน้ารู้ทัน “มีธุระต้องรีบไปใช่ไหม ตามสบาย ฉันจะไปสระผมละ”สมควรอย่างยิ่ง น้ำลายโจรเลอะขนาดนั้น..“ไม่ได้สระมาตั้งเดือนกว่า ตอนแรกว่าจะสระเดือนหน้า ไม่น่าเลอะเลย ขี้เกียจสระผมจริงๆ กว่ามันจะแห้ง”อองตัวร์ทำหน้าเอือมระอา “พี่หญิง ตัดผมบ้างดีไหม”“ได้อย่างไร ผมยาวๆนี่สิดี เอาไว้รัดคอคน”จบกัน เทพนิยายวัยเด็กของเธอ ราพันเซล สระผม 2 เดือนครั้งเพราะกลัวผมไม่แห้ง สกปรกอย่างที่สุด แถมใช้ผมฆ่ารัดคอคนได้ โหดสุดๆภาพโจรน้ำลายฟูมปากเลอะออกมาโดนผมเปียนางยังติดตามิร่าอยู่เลยแต่พี่หญิงของอองตัวร์มีพลังเวทย์ตั้ง 3 ธาตุ ไม่ได้ไร้พลังเวทย์อย่างแอริลเสียหน่อย ทำไมต้องใช้ผมเปียรัดคอคนอองตัวร์เหมือนเข้าใจความคิดของเธอ “พี่หญิงบอกว่าการใช้เส้นผมต่อสู้เป็นการทำให้เส้นผมได้ยืดและหด สุขภาพผมจะดี”ไร้คำพูด สมควรแล้วที่เป็นพี่สาวของแอริลอองตัวร์โชคดีที่อยู่ในครอบครัวนี้แล้วยังดูเป็นคนปกติเหมือนคนอื่นนับว่าอาณาจักรอีสเทร่ายังได้รับการคุ้มครองจากสวรรค์ อย่างน้อยเจ้าชายรัชทายาทไม่เสียสติเหมือนพี่สาวหรือ...น้อง อืม น้องสาวอย่างนังแอริล&nbsp;พ่อกับแม่ของเธอมีบ้านหลังเล็กๆในตลาดชานเมืองพวกเขามีความสุขดี ชั้นล่างของบ้านเปิดร้านขายขนมเล็กๆ มีคนของอองตัวร์ช่วยดูแล เธอค่อนข้างสบายใจ อย่างน้อยจะได้ไม่รู้สึกแย่ที่ทำให้พ่อกับแม่ต้องเดือดร้อนก่อนจากกัน แม่ของเธอกอดเธอก่อนบอกลา&nbsp;ตอนขากลับ อองตัวร์ส่งบัตรเชิญใบหนึ่งมาให้“งานเต้นรำสวมหน้ากากตอนปีใหม่ ฉันอยากให้เธอมา”เธอรับบัตรเชิญ ระบุชื่อ มิร่า พาร์กเกอร์“เธอไม่ค่อยไปไหม งานปีใหม่ฝากบัตรเชิญไปก็ไม่เคยมา คราวนี้ฉันเลยมาเชิญเอง”ตอนที่ย้ายมาใหม่ๆ เธอกลัวคนจำได้เลยไม่อยากเจอผู้คน เท่านั้นเอง“งานปีใหม่ของเราสนุกมาก ไม่เหมือนที่อาณาจักรฟานส์” อองตัวร์เหมือนจะคุยทับ “ได้ยินว่าตอนนี้อาณาจักรฟานส์ยิ่งคร่ำครึ พระราชาพระองค์ใหม่เจ้าระเบียบมาก กฏเยอะแยะมากมายไปหมด งานปีใหม่จัดเรียบง่ายยิ่งกว่าเดิม”มิร่าอดหัวเราะไม่ได้ คร่ำครึ...น่าจะเป็นเพราะที่นี่ผู้คนร่าเริงเกินไปมากกว่าอองตัวร์มีอย่างนึงที่เหมือนเธอมาก คือ ไม่ชอบซีริล“หรือว่าส่งพี่สาวไม่ก็น้องสาวนายไปแต่งงานกับเขาดีล่ะ ที่นั่นจะได้ครึกครื้นบ้าง” มิร่าเสนอ ถ้าเป็นจริงได้ก็ดี อองตัวร์หัวเราะ “เป็นความคิดที่ดี แต่เขาจะสละนิ้วก้อยให้พี่หญิงได้รึเปล่า”&nbsp;&nbsp;&nbsp;งานเต้นรำสวมหน้ากากเป็นที่นิยมในอีสเทร่า ผู้คนสวมเสื้อผ้าสีฉูดฉาดสดใสบางครั้งออกแนวแฟนซีด้วยในงาน ผู้คนสวมหน้ากากหลากสีหลากรูปแบบ ที่อีสเทร่า เปิดกว้างกว่าอาณาจักรฟานส์มาก ไม่ค่อยยึดติดเรื่องชนชั้นมากเท่าอาณาจักรฟานส์มิร่าเลือกชุดสีขาวเรียบ พร้อมหน้ากากขนนกสีขาว เธอรู้สึกว่าหน้าตาเธอใส่สีขาวดูดีกว่าสีอื่น ถึงแม้มันจะไม่เข้ากับนิสัยของเธอก็ตามคู่เต้นรำสวมหน้ากากมากมายอยู่ในฟลอร์เต้นรำ เธอมองไปรอบๆ&nbsp;ชายหนุ่มเส้นผมสีทอง สวมชุดสีดำสนิทและหน้ากากสีดำปิดครึ่งหน้าด้านบนยืนอยู่ด้านหนึ่งของงานเงียบๆคนเดียว มิร่าจำเขาได้ตั้งแต่เดินเข้ามาในงาน เขาดูสะดุดตาในชุดสีดำท่ามกลางผู้คนในเสื้อผ้าสีฉูดฉาด หญิงสาวหลายคนพยายามเดินวนเวียนใกล้ๆเขาแต่เขาดูจะไม่สนใจใครเป็นพิเศษพอเธอเดินเข้ามา เหมือนเขาจะจำเธอได้เช่นกันเขาส่งยิ้มมาให้เธอ รอยลักยิ้มสองข้างอันเป็นเอกลักษณ์ของเขาทำให้ใบหน้าดูสว่างขึ้นมาแม้จะสวมหน้ากากสีดำก็ตามมิร่าเดินไปหาเขาโดยไม่รู้ตัวเขาโค้งให้เธอเพื่อขอเธอเต้นรำ “เต้นรำกันนะ เพลงนี้เพลงสุดท้ายแล้ว”มิร่าตอบรับ นี่เธอมาสายขนาดนี้เลยหรือ มาเอาตอนเพลงสุดท้ายโมเม้นท์การเป็นซินเดอเรลล่าเป็นเช่นนี้นี่เอง ได้เต้นรำกับเจ้าชายดวงตาสีฟ้าของเขาดูมีแววล้อเลียน“คิดอะไรอยู่”“คิดว่าตัวเองเหมือนเป็นเจ้าหญิงเลย” มิร่าหัวเราะตอบเขาเสียงเพลงสุดท้ายหยุดลง คู่เต้นรำทุกคู่ต่างหยุด นี่เป็นเวลาถอดหน้ากากแล้ว ผู้คนเริ่มทยอยปลดหน้ากากของตัวเองลงมา“อยากเป็นเจ้าหญิงไหม” อองตัวร์ถามขึ้นมาเขาถามแบบนี้แปลว่าอะไรอองตัวร์ปลดหน้ากากสีดำของเขาลง เขาเอื้อมมือมาปลดหน้ากากขนนกสีขาวของเธอลงมา“แต่งงานกับฉันนะ มิร่า”...มิร่างุนงงไปครู่ใหญ่...เขาขอเธอแต่งงานงานเต้นรำสวมหน้ากาก โมเม้นท์ซินเดอเรลล่า จะมีอะไรโรแมนติกกว่านี้ได้อีกไหมในหัวของเธอแทบจะระเบิดคำว่า “I DO” ออกมาแต่สิ่งที่เธอทำคือพยักหน้าเฉยๆ ไม่มีคำพูดอะไรหลุดจากปากรอยยิ้มของอองตัวร์กว้างขึ้น ไม่ถูกต้อง มีบางอย่างไม่ถูกต้อง มันมีอะไรขาดไป...ใช่...มันไม่ครบองค์ประกอบมิร่าเขย่งตัวขึ้น มือสองข้างจับแก้มของอองตัวร์ไว้ ริมฝีปากเธอค่อยๆประกบกับริมฝีปากเขาเขาดูตกตะลึงไปชั่วขณะ...ใช่..เขายังไม่เคยจูบเธอเลย บรรยากาศแบบนี้มันต้องมีการจูบไม่เป็นไร เธอเริ่มก่อนก็ได้อองตัวร์นี่...ไม่เป็นงานเลยจริงๆ...&nbsp;&nbsp;บันทึกของราชวงศ์บันทึกไว้ว่า ในงานปีใหม่ มีการจัดงานเต้นรำสวมหน้ากากหลังเพลงสุดท้ายสิ้นสุดลง เมื่อปลดหน้ากากออกเจ้าชายอองตัวร์ทรงพบกับ คุณหนูมิร่า พาร์กเกอร์เป็นครั้งแรก พระองค์ทรงตกหลุมรักเธอในทันที และตัดสินใจจะอภิเษกกับเธอ&nbsp;เป็นตำนานรักแรกพบที่ผู้คนพูดถึงไปอีกนานหลายปี...&nbsp;&nbsp;Writer’s note: ตอนพิเศษตอนถัดไป นัดไว้คร่าวๆ ขอเป็นศุกร์ไม่ก็เสาร์หน้านะคะมิร่า หรือ หนูจูน สรุปนางลงเอยกับแฟนคนที่ 10 (เอ่อ ไม่แน่ใจว่าคบกันหรือเปล่าหรือตัดสินใจแต่งงานเลย)ราพันเซล – เช็ค เก็บครบแล้ว เหลือเจ้าหญิงเงือกน้อย แต่เรื่องนี้ไม่มีเงือก..ขอตัดออก ปีเตอร์แพนที่ใครเสนอมาเป็นผู้ชาย ไม่อยู่ซีรี่ส์เจ้าหญิง...ขอบคุณที่เข้ามาอ่านและขอบคุณสำหรับเม้นท์ทุกเม้นท์นะคะ อ่านทุกเม้นท์ค่ะ แต่หลายวันนี้ตอบไม่ทัน กำลังเก็บของย้ายบ้าน ขอตอบรวมๆตรงนี้เลยละกันขอบคุณสำหรับเม้นท์ให้กำลังใจนะคะ มีคนขอซีริลเยอะเลย จัดไปค่ะ บุกเข้าวังไปเลยค่ะ...พระราชายังโสดสำหรับใครที่อยากเขียนฟิคให้ซีริล ตามสบายเลยค่ะ ไรท์ยินดี แล้วส่งลิงค์มาให้ไรท์อ่านด้วย จะลงเอยกับใครส่งมาได้เลย ไรท์อ่านหมด แต่ละอันไอเดียบรรเจิดแอบเห็นมี ฟิค Y ซีริล-จอมมาร...เอิ่ม ร้องไห้แปร๊บ ไม่รู้จะสงสารใครดี อันนี้ติดแท็ค Y แท็คนิยายสีเทา แล้วพวง #incest ไปด้วยนะคะ ...เขียนเสร็จส่งลิงค์มาด้วย ไรท์จะไปตามอ่านมีคนอยากเขียนซีริลกับตัวละครในเงามืด ที่ไรท์ไม่รู้ว่าใคร ส่งลิงค์มาให้อ่านด้วยนะสำหรับจอมมารกับเรนิส บทที่แล้วไม่ได้พูดถึง คือจะบอกว่าชอบคู่นี้ตรงที่ต่างฝ่ายต่างไม่เคยคิดว่าอีกฝ่ายดูดีเรนิสทั้งไม่สวย ทั้งไม่ฉลาดในสายตาจอมมารส่วนจอมมารนิสัยประหลาด แถมสวยเกินไปในสายตาเรนิสคือมันลงตัวแบบประหลาดๆ 55&nbsp;&nbsp;ตอนพิเศษของซีริล คิดว่าจะเขียน แต่มันคงจะหม่นๆเล็กๆ อาจจะเป็นโมเม้นท์พี่น้อง ตอนพิเศษน่าจะมีรุ่นลูก 2-3 ตอนมั้ง แล้วแต่ความติสท์ของไรท์ ขอย้ายบ้านเรียบร้อยดีก่อน หวังว่าครั้งนี้บ้านคงไม่พังอีก 55 ส่วนท่านที่อยากอ่านป้าเลี้ยงต้อย ไรท์ว่าตอนนี้อินเทรนด์มากเลยพล็อตนี้...เวปป้าพันลงอยู่ #โดนตบ แอ๊กท่านที่ร้องขอแอริล รอก่อนนะคะ โปรเจ็คถัดไป&nbsp;มีรี้ดถามมาว่าเรื่องไหนเป็นแรงบันดาลใจของไรท์...เรื่องนี้ค่ะ I reincarnated into an Otome Game as a Villainess With Only Destruction Flags ล่าสุดชะโงกดูเมื่อวาน แปลจบถึงเล่มสาม ถ้าใครจะไปอ่าน ทำใจหน่อย นางร้ายแบ๊วจนเรนิสดูกร้านโลกไปเลย แถมปักธงทุกสิ่งอย่างแม้แต่นางเอกเกม (yuri) คนชอบกันมาก เรตติ้งน่าจะเกือบ 5 ดาว แต่พอเดาๆได้ว่าใครมาวิน (อาจจะมีคนแปลเป็นไทยสำหรับเรื่องนี้นะคะ)&nbsp;ส่วนท่านที่อยากได้แนวเจ้าชายเป็นคนเดินเรื่องI appear to have been reincarnated as a love interest in an otome game เออชื่อไปsearch ได้เลยค่ะ คนแปลอิ้งค์แปลจบแล้ว&nbsp;ใครที่จะเชิญหมอผี เล่นผีถ้วยแก้ว ทำพิธีปลุกผี เอาที่สบายใจเลยนะคะ ไม่ต้องมาชวนไรท์ค่ะ &nbsp;#นิยายวิทยาศาสตร์

 </div> 
