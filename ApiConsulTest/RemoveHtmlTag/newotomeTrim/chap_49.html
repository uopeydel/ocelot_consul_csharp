 <div style="word-wrap: normal;width:90%;">
			
				
  เขาเป็นพระราชามาปีกว่าแล้ว เรื่องบางอย่างบทมันจะง่ายก็ง่ายเกินจะคาดฝัน เรื่องบางอย่างก็เช่นกัน ไม่เป็นไปตามที่ต้องการ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ข่าวการแต่งงานลับๆของน้องชายลูกแหง่มาถึงเขาตั้งแต่เดือนที่แล้ว ที่จริงไม่ใช่เรื่องลับๆอะไร ใครๆก็รู้เพียงแต่ตระกูลผู้ครองแคว้นและขุนนาง ไม่มีใครกล้าประกาศตัวว่ารับรู้เรื่องนี้เขาเองก็ทำเป็นเหมือนไม่รู้เช่นเดียวกันหากรู้ ตามมารยาทเขาต้องส่งของขวัญกับถ้อยคำแสดงความยินดีถึงแม้เรื่องนี้เขาจะอนุญาตเอง แต่ลึกๆเขาไม่ใช่คนใจกว้างขนาดนั้น&nbsp;&nbsp;เลดี้เบ็ธส่งสาวใช้คนนี้มาเสริฟน้ำชาให้เขาตอนดึกๆหลายครั้งแล้ว และวันนี้ก็นำไวน์มาให้ ผู้หญิงคนนั้นไม่ได้มีตำแหน่งในพระราชวัง เป็นแค่สาวใช้ของเบ็ธ ไม่ใช่นางกำนัล ปกติไม่ควรมาอยู่แถวนี้ด้วยซ้ำ&nbsp;เขาจำสาวใช้คนนี้ได้ เรื่องนั้นเขาไม่เคยลืม ถึงแม้ว่าจะไม่อยากจำก็ตามและเขารู้ว่าเลดี้เบ็ธส่งเธอมาทำไมเธอช้อนตามองเขาก่อนจะยิ้มให้เขาถอนหายใจ ดูสายตาก็รู้ว่าคิดอะไรอยู่“ไม่มีอะไรแล้วก็ออกไปสิ” เขาพูดห้วนๆเธอหลุบตาลงก่อนหันหลังออกไป เขามองเส้นผมสีดำยาวของเธอ“เดี๋ยว เธอชื่ออะไรนะ” เขาถาม“มีอา เพคะ”“มานี่ก่อนสิ” เขาดึงมือเธอไว้ ก่อนหลับตาลง เธอโถมตัวเข้าหาเขาก่อนจะกอดเขากลับ มือซ้ายของเขาลูบไปที่ศีรษะเธอเบาๆ เส้นผมของเธอยาวสลวยและนิ่มเหมือนเส้นไหม“เธออย่าทิ้งฉันไปไหนได้ไหม” น่าเสียดาย ประโยคนี้เขาอยากจะพูดออกมาหลายๆครั้ง แต่เขาพูดออกไปไม่ได้...เธอเอื้อมมือมาโอบรอบคอของเขา ริมฝีปากเธอแย้มยิ้มให้เขา สายตาของเธอจ้องมองเขาอย่างลุ่มหลงแฝงไว้ด้วยความทะเยอทะยาน นั่นทำให้เขารู้สึกตัว เขาดันตัวเธอออกไป ของบางอย่างแทนกันไม่ได้“เธอออกไปก่อน ฉันอยากอยู่คนเดียว” เธอย่อตัวทำความเคารพเขาพร้อมรอยยิ้มหวานเขาโบกมือให้เธอออกไป&nbsp;&nbsp;ซีริลนั่งเขียนเอกสารบางอย่าง เขาหยิบปากกาเวทย์ประดับพลอยสีน้ำเงินขึ้นมามองก่อนวางลงแล้วเลือกใช้แท่งอื่นแทนของบางอย่างหยิบจับก็รู้สึกไม่ดี แต่พอวางลงก็อยากจะหยิบขึ้นมาใหม่อีกเลดี้เบ็ธเดินเข้ามาพบเขา สีหน้าเคร่งเครียด&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “มีอะไร” เขาเงยหน้าขึ้นมาถาม“มีอา บอกหม่อมฉันว่า เธอคิดว่าฝ่าพระบาทรงโปรดเธอ”สาวใช้คนนั้น แค่เขาเผลอดึงเธอไว้เพราะคิดว่าเธอคล้ายคนอื่น เธอก็คิดว่าเขาชอบเธอแล้วหรือ เขาไม่ได้จิตใจอ่อนไหวขนาดนั้น&nbsp;“เธออยากให้ฉันแต่งงานกับมีอา แล้วตั้งมีอาเป็นพระราชินีไหม” เขาถามด้วยน้ำเสียงเรียบเฉยไม่บ่งบอกอารมณ์จะทำไมถ้าเขาจะเลือกสาวใช้เป็นพระราชินี จะสาวใช้หรือท่านหญิง หรือเลดี้คนไหน สำหรับเขาก็ไม่ต่างกันแล้ว ใครก็ได้ ตอนนี้เขาคุมสภาขุนนางได้ แคว้นใหญ่สนับสนุนเขาทั้งหมด ไม่มีคู่แข่งชิงบัลลังก์ เขามีอำนาจสูงสุดแล้ว และไม่มีใครกล้าท้าทายเขา&nbsp;&nbsp;ใครจะเป็นพระราชินี ก็เหมือนๆกันนั่นแหละ เขาแค่อยากรู้ว่าเลดี้เบ็ธคิดอย่างไร เลดี้เบ็ธอยากเป็นพระราชินีจนก่อเรื่องมากมาย ทั้งๆที่โดยฐานะครอบครัวเดิมของเธอ เธอไม่สามารถเป็นได้ เขาอยากรู้ว่าหากเปลี่ยนเป็นเขาแล้ว เธอจะยอมให้ผู้หญิงไร้หัวนอนปลายเท้าคนหนึ่งเป็นพระราชินีไหม หากเขาชอบพอผู้หญิงคนนั้นจริงๆ&nbsp;เขาอยากลองใจเธอ“ฝ่าพระบาท จะเป็นไปได้อย่างไรที่จะตั้งสาวใช้เป็นพระราชินี”เขาถอนหายใจ หากเปลี่ยนมุมมองแล้ว เลดี้เบ็ธกลับไม่ยินยอมลึกๆแล้วเขาไม่รู้ว่าเขารู้สึกอย่างไรเหมือนกัน แต่เขาไม่ได้แปลกใจเท่าไรนัก&nbsp;“แล้วที่เธอมาพูดกับฉัน ต้องการอะไร” เขาถามกลับเรียบๆ“ฝ่าพระบาทจะให้เธอมารับใช้ไหมเพคะ ไม่อย่างนั้นมอบตำแหน่งนางกำนัลระดับสูงให้เธอก็ได้”“ผู้หญิงคนนั้นร้องขอมา หรือเธอคิดแทน” เขาถามกลับเลดี้เบ็ธเงียบไปเขาอยู่ในห้วงคิดของตนเอง สำหรับผู้หญิงคนนั้น เขาเคยทำผิดต่อเธอ เขาจะหาทางชดเชยให้ในอีกรูปแบบหนึ่ง แต่เขาไม่คิดจะรับดูแลเธอให้มันยุ่งยาก “ลองกลับไปถามมีอา ฉันไม่สนใจจะรับดูแลเธอ แต่หากเธอต้องการแต่งงานกับอัศวินสักคนเพื่อเลื่อนฐานะและให้เขาดูแลเธอ ฉันจะหาให้ ถ้าเธอยินดีแต่งงานกับใครก็ได้”ใครก็ได้ที่เขาเลือกให้ ขอแค่มีฐานะเขาอยากลองใจผู้หญิงคนนั้นดูเหมือนกัน“แต่หากผู้หญิงคนนั้นปฏิเสธ เอาเงินก้อนใหญ่ให้เธอไปละกัน” เขาพูดอย่างไร้ความรู้สึก “ไม่ต้องให้เข้ามาใกล้ฉันอีก”&nbsp;&nbsp;เป็นไปตามคาด มีอา ตอบรับมาว่าต้องการแต่งงานกับอัศวินสักคนเพื่อเลื่อนฐานะ เขามองอะไรไม่ค่อยผิดเท่าไหร่ ในดวงตาของเธอมีแววทะเยอทะยานเขาไม่คิดว่าผู้หญิงคนนั้นรักเขาจริงๆ เธออาจจะมองเขาที่หน้าตา หรือฐานะอันสูงส่งมากกว่าเขาอดไม่ได้ที่จะยิ้มกับตัวเอง ที่ผ่านมามีผู้หญิงมากมายอยากจะปีนเตียงเขา อาจจะเป็นเพราะหน้าตารูปลักษณ์ หรือฐานะของเขา จะมีสักกี่คนที่รู้จักเขาจริงๆ“เรียกอเล็กซิสมาพบฉันที บอกว่าฉันหาภรรยาให้เขาได้แล้ว” เขาพูดอย่างเย็นชา “บอกเขาว่าถ้าเขาตกลงฉันจะเลื่อนตำแหน่งให้เขา แล้วก็ไม่เปิดโปงเรื่องที่พ่อพี่ชาย พี่สาวบุญธรรมของเขาตายแบบเป็นปริศนาจนทำให้เขาได้รับตำแหน่งผู้สืบทอดตระกูล”คนสองคนนั้นอาจจะเหมาะสมกันดี เขายิ้มเยาะ ต่างฝ่ายต่างทะเยอทะยานต่างฝ่ายต่างได้ในสิ่งที่ตัวเองต้องการเลดี้เบ็ธยืนนิ่งอยู่ เหมือนเธอมีเรื่องอยากจะพูด“แล้วมีเรื่องอะไรอีก”“ฝ่าพระบาท เรื่องการแต่งตั้งพระราชินี” เลดี้เบ็ธพูดต่อ “แล้วก็เรื่องดัชเชสแห่งเทรลิส”“ไม่ต้องพูดแล้วเรื่องนี้” เขาตัดบท ข่าวมาถึงเขาตั้งนานแล้ว เรนิสกับซิลบาสเตียนแต่งงานกันอย่างลับๆที่คฤหสน์ริมทะเลของตระกูล เรื่องนี้เขาทำใจมาตั้งแต่เขาออกปากอนุญาตให้น้องชายออกจากเมืองหลวงและแต่งงานได้แล้วจะเร็วจะช้า อย่างไรสองคนนั้นก็ต้องลงเอยกันอยู่ดี&nbsp;“จะอย่างไรฝ่าพระบาทก็ต้องตั้งพระราชินี ไหนจะเรื่องรัชทายาท”&nbsp;เขานิ่งไปครู่หนึ่ง สภาขุนนางมีคนถามเขาเรื่องนี้อยู่เรื่อยๆ เพียงแต่พอเจอสายตาไม่พอใจของเขาไป เรื่องก็เงียบไปหลายเดือน แต่สุดท้ายก็มีคนยกประเด็นนี้ขึ้นมาอีกล่าสุดมีคนอยากลองดี เสนอเจ้าหญิงต่างชาติ เสนอเจ้าหญิงอเดลลีนหรือไม่ก็เจ้าหญิงแอริล โดยอ้างว่าเป็นการเชื่อมสัมพันธ์เจ้าหญิงอเดลลีน อายุมากกว่าเขาตั้งหลายปี แถมนิสัยดุร้ายส่วนเจ้าหญิงแอริล ไร้พลังเวทย์ยังไม่พอ อันธพาล ไม่มีความเป็นผู้หญิงใดๆ แล้วไหนจะรสนิยมชอบผู้หญิงใครได้เป็นภรรยา ชีวิตคงหาความสงบไม่ได้เขายังสงสัย ราชวงศ์อีสเทร่าเลี้ยงลูกสาวมาอย่างไร ทำไมเป็นแบบนี้ไปหมด&nbsp;วันนั้น ถ้าไม่ติดว่ามีคนอื่นในห้องประชุมหลายคน เขาอยากจะเรียกเวทย์สายฟ้าลงมาจัดการขุนนางปากไม่ดีคนนั้นแต่สิ่งที่เขาทำเพียงแค่ระเบิดถ้วยชาด้านข้างขุนนางปากไม่ดีให้น้ำชากระเด็นใส่หน้า ในห้องประชุมเงียบกริบเขาแค่เปรยว่า “อากาศคงจะร้อนเกินไป ถ้วยชาเลยระเบิดตัวเอง”ในฤดูหนาว อากาศในห้องประชุมก็ร้อนได้เช่นกันหลังจากนั้นมาประเด็นนี้ถูกวางไปแต่อีก 2-3 เดือน คงมีคนพูดขึ้นมาใหม่ เรื่องเลือกพระราชินีขุนนางและผู้ครองแคว้นหลายตระกูล มีใครบ้างไม่อยากให้ลูกสาวหรือหลานสาวในตระกูลตัวเองเป็นพระราชินี&nbsp;“ถ้าอย่างนั้นทรงลองมองดูหญิงชนชั้นสูง” เลดี้เบ็ธยื่นรายชื่อบนกระดาษมาให้เขา บุตรสาวขุนนางระดับสูง รวมถึงตระกูลผู้ครองแคว้น“เธอเลือกมาสักคนก็แล้วกัน เอาใครก็ได้ เธอชอบคนไหนก็เอาคนนั้น ตอนนี้ไม่มีผลอะไรอยู่แล้ว อย่างไรฉันก็มีอำนาจสูงสุด” เขาตอบอย่างไม่แยแส พร้อมกับผลักรายชื่อพวกนั้นออกไป“ถามเจ้าตัวก่อนด้วยว่าเต็มใจไหม หากไม่เต็มใจหรือมีคนรักอยู่แล้วไม่ต้องบังคับกัน” เขานิ่งไปครู่หนึ่ง “ใครก็ได้ที่ไม่ใช่วีราเนส และไม่เอาแบบที่มีนิสัยชอบสร้างปัญหา”&nbsp;สำหรับเรื่องของวีราเนส เขายกเลิกคำสั่งกักบริเวณตามคำขอร้องของแวน แต่ที่จริงมันก็ใกล้ครบกำหนดอยู่แล้วแวนเคยพูดอ้อมๆเกี่ยวกับเรื่องนี้ครั้งหนึ่ง ทำนองว่าวีราเนสนิสัยดีขึ้นมาก เรียบร้อยขึ้นแต่เขาปฏิเสธไปเขาให้เหตุผลว่า “มันจะดูเป็นเรื่องน่าขบขันในสายตาคนทั่วไปแค่ไหน หากฉันแต่งงานกับอดีตคู่หมั้นของน้องชาย”โดยเฉพาะเมื่อน้องชายแต่งงานกับอดีตคู่หมั้นของพี่ชาย ประโยคนี้เขาละไว้ไม่ได้พูดออกมา แวนดูจะเข้าใจอะไรง่ายๆ เขาไม่ได้ถามเรื่องนี้อีกเขาอาจจะใจร้ายไปบ้าง แต่เขาไม่ต้องการมีเรื่องปวดศีรษะเพิ่มโดยไม่จำเป็น&nbsp;&nbsp;เลดี้เบ็ธมองมาที่เขา “ฝ่าพระบาทไม่มีใครที่โปรด”“ไม่มี” เขาตอบห้วนๆ “จะใครก็เหมือนกันนั่นแหละ”“ถ้าอย่างนั้น ท่านหญิงเฌอร์ดีไหมเพคะ นุ่มนวล อ่อนหวาน ไม่หัวแข็ง”เขาเหลือบมองเล็กน้อย “เธอชอบเฌอร์งั้นหรือ ได้...แจ้งไปที่ดยุคแห่งวินส์ตัน ฉันเลือก เฌอร์ เป็นพระราชินี” เขาพูดต่อด้วยน้ำเสียงเย็นชา “ถามความสมัครใจของเฌอร์ก่อนด้วย หากเธอไม่เต็มใจไม่ต้องบังคับกัน ฉันค่อยเลือกคนอื่นอีกที”เฌอร์ก็ดีเหมือนกัน หากเธอเต็มใจหากเขาเลือกคนที่เขารักไม่ได้ เลือกคนที่รักเขาน่าจะดีกว่าคนที่ไม่รู้จักกันเรื่องดูแลผู้หญิงสักคนหนึ่งดีๆไม่ใช่เรื่องยากอะไรสำหรับเขาอยู่แล้ว &nbsp;เขาถอนหายใจเขาคิดถึงเสด็จพ่อก่อนสิ้นพระชนม์ ใบหน้าเรียบเฉยของเสด็จแม่อย่างน้อยวันสุดท้ายของชีวิต ก็มีคนเฝ้าอยู่ข้างเตียงอย่างเลดี้เบ็ธไม่ใช่หรือ&nbsp;เขามองไปที่เลดี้เบ็ธ จะอย่างไรคนตรงหน้าก็เป็นคนที่หวังดีกับเขาที่สุดแล้ว สำหรับเรื่องนี้ เขาให้เธอตัดสินใจ &nbsp;การประชุมสภาขุนนางรอบนี้ เขาตั้งใจแล้วว่าเขาจะรีดเงินเพิ่มจากแคว้นต่างๆกองทัพต้องการเงิน เขาตั้งใจเพิ่มอำนาจให้กับกองทัพของเมืองหลวง ที่ผ่านมาเขาหาข้ออ้างเรียกเงินมาได้พอสมควรเสียงเคาะประตู มีคนรายงานเขาว่าแวนต้องการขอพบเป็นการส่วนตัวเขาพยักหน้ารับแวนมาแจ้งข่าวดีว่า เขาได้ลูกชาย เบลล่าสบายดี ตอนนี้เห่อลูกไม่น้อย สองคนนั้นไม่มีปัญหาทะเลาะกันบ่อยๆแล้ว ต่างฝ่ายต่างเห่อลูกสีหน้าแวนดูแช่มชื่นยามพูดถึงเรื่องนี้&nbsp;ซีริลยิ้มแสดงความยินดีให้ เขาบอกมหาดเล็กเตรียมของขวัญแสดงความยินดีให้แวนแต่แวนมีเรื่องลำบากใจอื่นที่อยากร้องทุกข์กับเขา“มีคนขนสินค้าข้ามเขตจากแคว้นบาร์ตันแบบหนีภาษีเข้ามาขายเยอะมากในช่วงหลายเดือนที่ผ่านมา”เขาขมวดคิ้ว “เรื่องแบบนี้นายจัดการเองไม่ได้หรืออย่างไร แค่เรื่องของหนีภาษี”พ่อค้าขายของหนีภาษี ไม่ใช่เรื่องใหญ่ จับ และปรับ ลงโทษเสีย&nbsp;แวนส่ายหน้า “ไม่ใช่ของหนีภาษีธรรมดา ต้องเรียกว่าการขายของแบบเลี่ยงภาษีครั้งใหญ่ สินค้าไม่ได้มาจากแคว้นบาร์ตัน แต่เป็นของมาจากแคว้นเทรลิสและแคว้นลูฟฟ์ สินค้าบางรายการขนมาจากอาณาจักรอีสเทร่าด้วยซ้ำ”เขางุนงง เรื่องแบบนี้มีด้วยหรือ“เรื่องนี้ทำให้แคว้นทริฟเวอร์ขาดรายได้ทางภาษีไปไม่น้อย เดือนหนึ่งอาจเสียหายขาดรายได้จากภาษีไปเกินหมื่นเหรียญทอง” แวนสีหน้าไม่นัก เขานิ่งไป เกินหมื่นเหรียญทองต่อเดือนไม่ใช่เรื่องเล็กๆ“แล้วจับพ่อค้าพวกนั้นได้ไหม แล้วแคว้นบาร์ตันว่าอย่างไร”“จับได้แต่รายเล็กๆ” แวนนยังบ่นต่อไป “เรื่องนี้มีเงื่อนงำไม่ธรรมดา พ่อค้าที่ไหนจะทำได้ขนาดนี้ ขนสินค้าข้ามมาตั้งหลายแคว้น แถมแจ้งไปที่แคว้นบาร์ตัน แอนเธมบอกว่ายังจับใครไม่ได้เลย”“อ้อ” เขาพยักหน้า เป็นอันเข้าใจได้ การขนของผิดกฏหมายครั้งนี้ แอนเธมน่าจะรับรู้ด้วย แถมผู้ครองแคว้นอื่น ไม่ว่าจะเป็นแคว้นลูฟฟ์และเทรลิสน่าจะร่วมมือกันทำ ทำกันเป็นกระบวนการน่าจะเป็นการร่วมมือกันเล่นงานแวนแบบพิเศษ เห็นทีแวนคงมีศัตรูไม่น้อย“แล้วนายอยากให้ฉันช่วยอย่างไร”“ฝ่าพระบาทช่วยออกปากปรามให้ในที่ประชุมสภาขุนนาง การขายของหนีภาษีเป็นเรื่องไม่ถูกต้อง”เขาพยักหน้า “ถ้ามีโอกาส จะพูดให้”&nbsp;รอบนี้การประชุมสภาขุนนางบรรยากาศค่อนข้างตึงเครียด มันเริ่มตั้งแต่เขาเข้าไปในห้องและเห็นหน้าน้องชายลูกแหง่เขาหยุดนิ่งครู่หนึ่ง แล้วเดินมานั่งบนบัลลังก์ บรรยากาศเย็นยะเยือกแผ่ไปทั่วห้องประชุมช่วงฤดูนี้เป็นปลายฤดูหนาว อากาศเย็นอยู่แล้ว เมื่อเพิ่มไอเย็นรอบตัวเขาเข้าไปทำให้ห้องประชุมเย็นเป็นพิเศษ&nbsp;น้องชายลูกแหง่ หลังแต่งงาน ไม่ว่าจะเป็นการแต่งงานแบบไหน หากพันธะสมบูรณ์แล้ว ตามตำแหน่งจะเป็นดยุคแห่งเทรลิสปริยายไม่ว่าเขาจะชอบใจหรือไม่ จะอย่างไรมันต้องเป็นแบบนี้อยู่แล้วน้องชายลูกแหง่บรรยากาศรอบตัวยังเย็นชาเหมือนเดิม ไม่มีอะไรเปลี่ยนไปจากเมื่อหลายเดือนก่อนแวนออกปากเรื่องปัญหาการค้าหนีภาษีแอนเธมโต้แย้งไป “เรื่องนี้เป็นปัญหาของทางแคว้นทริฟเวอร์เอง ปล่อยให้ระเบียบการค้าของตัวเองหย่อนยาน พ่อค้าสามารถขนของหนีภาษีไปขายได้ จะโทษแคว้นอื่นได้อย่างไร”“แต่การค้าหนีภาษีระดับนี้ หากไม่ใช่ผู้มีอิทธิพลทำไม่ได้” แวนแย้ง“อ้อ สงสัยว่าในแคว้นของท่านชายอาจมีการติดสินบน ทำให้ของหนีภาษีขายกันได้มากมาย” แอนเธมประชดต่อ&nbsp;“แคว้นบาร์ตันปล่อยปละละเลยให้คนขนของข้ามเขตแดนมาได้อย่างไร” แวนเริ่มอารมณ์ไม่ดี“เหลวไหล ท่านชาย” เสียงแอนเธมตอบกลับมา “รายการสินค้าที่ท่านชายบอกว่าหนีภาษีไม่ได้มาจากแคว้นบาร์ตันเลย”ซีริลยิ้มมุมปาก สินค้าที่ขายมาจากแคว้นอื่น แคว้นบาร์ตันเป็นแค่จุดผ่านเพื่อขนสินค้าข้ามเขตแดนเห็นได้ชัดว่าเป็นการร่วมมือของหลายแคว้นเพื่อกลั่นแกล้งแคว้นทริฟเวอร์ อาจจะเกี่ยวข้องกับตระกูลพ่อค้าใหญ่ด้วย น่าจะทำเป็นขบวนการ“สินค้ามาจากแคว้นลูฟฟ์กับแคว้นเทรลิส” แวนโพล่งออกมา“ทางเราไม่ทราบเรื่องนี้ ตระกูลเราไม่ก้าวก่ายการค้าของพ่อค้าหากไม่จำเป็น” ดยุคแห่งลูฟฟ์พูดขึ้นมาแวนหันขวับไปทางซิลบาสเตียน อีกฝ่ายทำหน้าไม่รับรู้เช่นกัน&nbsp;ซีริลกระแอมเล็กน้อย “การค้าหนีภาษีเป็นเรื่องไม่ถูกต้อง แต่ละแคว้นช่วยกันกวดขันเรื่องนี้ อย่าปล่อยให้มันเอิกเกริกเกินไป”เขาถือว่าเขาปรามแล้ว “สำหรับเรื่องภาษีไวน์ของแคว้นเทรลิส” เขาหันไปทางน้องชายลูกแหง่ “น่าจะต้องจ่ายเพิ่มอีกร้อยละ 10”ซิลบาสเตียนหันมาทางเขา “ดัชเชสบอกว่าฝ่าพระบาทรับสั่งแล้วว่าไม่ต้องจ่ายก็ได้ รับสั่งพระราชาถือเป็นคำขาด”เขาขมวดคิ้ว ตอนนั้นเขาอารมณ์ไม่ดี เขาพูดออกไปว่าจะจ่ายเท่าไหร่ก็จ่าย ไม่ได้แปลว่าไม่ต้องจ่าย มารู้ทีหลัง เรนิสตีความเอาเองว่าไม่จ่ายก็ได้“เราไม่เคยพูดแบบนั้น” เขาพูดด้วยน้ำเสียงเย็นชา “ไวน์เป็นสินค้าฟุ่มเฟือย ควรต้องจ่ายภาษีเพิ่ม เรื่องนี้เป็นอันเข้าใจได้”“แต่การค้าไวน์ก็จ่ายภาษีสินค้าเหมือนสินค้าอื่นอยู่แล้ว” ซิลบาสเตียนแย้งออกมา“ก็ใช่ แต่สินค้าฟุ่มเฟือยย่อมต้องคิดภาษีเพิ่มมากกว่าสินค้าอื่นๆ” เขาโต้กลับ “นี่เป็นหลักการเศรษฐกิจแบบธรรมาภิบาลทั่วไป ไม่ใช่อะไรเข้าใจยากเลย”ซิลบาสเตียนทำหน้างุนงงไม่แปลกที่จะงง เศรษฐกิจแบบธรรมภิบาลทั่วไป ศัพท์คำนี้เขาคิดขึ้นมาเมื่อครู่นี่เอง ไม่มีตำราเล่มไหนเขียนไว้ และแน่นอน ซิลบาสเตียนไม่มีทางรู้แน่ น้องชายลูกแหง่ไม่เคยอ่านหนังสือเขารู้มาสักระยะแล้วว่าน้องชายลูกแหง่ไม่ธรรมดาเรื่องการวางแผน ระบบการคิดเป็นชั้นๆ แต่เรื่องนิยาม ความหมายคำและการตีความคำศัพท์ต่างๆ ซิลบาสเตียนจะมีความงุนงงเป็นพิเศษ&nbsp;“ดังนั้นการจ่ายภาษีต้องยึดหลักการนี้จึงจะถูกต้อง”ซิลบาสเตียนทำหน้าครุ่นคิดตามอยู่ครู่หนึ่ง แล้วเปรยขึ้นมา “เรื่องนี้...”“ไม่แปลก ท่านดยุคไม่ค่อยอ่านหนังสือ ไม่เข้าใจด้านเศรษฐศาสตร์ อาจต้องศึกษาด้านนี้ให้มากหน่อย โดยเฉพาะเรื่องเศรษฐกิจแบบธรรมาภิบาล” เขายิ้มเย็นๆให้น้องชายพร้อมคำพูดเหน็บแนม“สรุปแคว้นเทรลิสให้จ่ายภาษีไวน์เพิ่มอีกร้อยละ 10” เขายิ้มอ่อนโยนให้น้องชาย รอยยิ้มแบบนี้ของเขาหาได้ยากมากตั้งแต่เขาขึ้นครองบัลลังก์บรรยากาศในที่ประชุมดีขึ้นมาทันที เช่นเดียวกับอารมณ์ของเขา“เรื่องนี้ถือว่าจบกัน ต่อไปเรามาดูเรื่องสัมปทานถ่านหินกันต่อ” เขาตัดบทซิลบาสเตียนยังทำหน้าครุ่นคิดต่อไป เหมือนเจอปัญหาที่แก้ไม่ได้&nbsp;ซีริลเริ่มอารมณ์ดีขึ้นมา เขาเห็นปัญหาเลาๆแล้ว น้องชายลูกแหง่จะกลับไปแก้ตัวอย่างไรที่ทำให้แคว้นเทรลิสต้องจ่ายภาษีไวน์เพิ่มหลังจากที่เรนิสยื้อไม่ยอมจ่ายนานหลายเดือนหากสามีภรรยาจะทะเลาะกันเรื่องเงินๆทองๆ ไม่เกี่ยวอะไรกับพระราชาอย่างเขาถูกต้องไหม&nbsp;เป็นพระราชา ย่อมมีเรื่องลำบากใจมากมาย ปัญหาภายในครอบครัวของตระกูลผู้ครองแคว้นเป็นเรื่องที่ต้องไปแก้กันเอง ไม่เกี่ยวอะไรกับเขาเลย...รอยยิ้มบางๆผุดขึ้นมาที่ใบหน้า เขานึกอะไรออกแล้วซีริลเขียนข้อความบนกระดาษแผ่นหนึ่ง ให้คนนำไปส่งน้องชายลูกแหง่ที่น่าจะกำลังเดินทางกลับ เขาควรจะแสดงน้ำใจเล็กๆน้อยๆกับน้องชายบ้างหวังว่าจะส่งให้ทันก่อนออกจากเมืองหลวง&nbsp;&nbsp;&nbsp;จอมมารมีเรื่องให้ขบคิดคำว่า เศรษฐกิจแบบธรรมาภิบาล แปลว่าอย่างไรเขาให้ดิอัส เลขาของเรนิสหาความหมายของคำนี้ และปรึกษาที่ปรึกษาของแคว้นที่ตามเข้ามาเมืองหลวง ไม่มีใครให้ความกระจ่างว่าคำนี้แปลว่าอะไรเขาสั่งให้ทุกคนไปรื้อตำราเศรษฐศาสตร์มาอ่าน หาคำตอบมาให้เขาให้ได้&nbsp;หรือเขาต้องกลับไปถามยายแมวบ้าเรื่องนี้น่ากลุ้มใจอีก ยายนั่นจะว่าอย่างไรไม่รู้ ที่เขาปล่อยให้พี่ชายสองหน้าเรียกภาษีเพิ่มได้สำเร็จ ไม่รู้จะโกรธหรือเปล่าที่จริงเขาไม่ได้อยากมาประชุมแทนเท่าไหร่ แต่ยายนั่นดันเป็นหวัด เขาไม่อยากให้เธอเดินทาง จะใช้เทเลพอร์ทมาก็จะเป็นการเปิดเผยเรื่องธาตุมืดของเขามากเกินไปขณะที่เขาก้าวขึ้นนั่งบนรถม้าแล้ว มีคนนำจดหมายมาส่งจดหมายจากพระราชาเขาขมวดคิ้ว พี่ชายสองหน้าจะเล่นงานอะไรเขาอีกเขาเปิดซองจดหมายออกมา ลายมือคุ้นตาเขียนเป็นระเบียบ น้ำหมึกดำเห็นชัดบนกระดาษสีขาว&nbsp;“น้องชายหากถูกไล่ออกจากบ้านแล้วไม่มีที่พัก กลับมาพักที่วังได้ซีริล”&nbsp;ซิลบาสเตียนขมวดคิ้ว ปัญหาเรื่องภาษีไวน์คงไม่ทำให้ยายแมวบ้าโกรธจนไล่เขาออกจากบ้านหรอก...เห็นได้ชัดว่าพี่ชายสองหน้าเจตนาไม่ดีเขาใช้เวทย์ไฟเผากระดาษแผ่นนั้นทิ้งไป ถึงยายนั่นจะโกรธแค่ไหน อย่างมากก็แค่ไล่เขาออกจากห้องนอน แค่นั้นแหละไว้ยายนั่นหลับ เขาค่อยเทเลพอร์ทกลับเข้าไปก็ได้ ไม่ใช่เรื่องใหญ่อะไรเลย  

 </div> 
