 <div style="word-wrap: normal;width:90%;">
			
				
      &nbsp;  &nbsp;  แคว้นเทรลิส  &nbsp;  เสียงทะเลาะโต้เถียงกันดังออกมาจากห้องทำงานของดัชเชส ไม่มีใครกล้าอยู่ใกล้ๆแถวนั้น กลัวโดนลูกหลง  ที่จริงไม่ใช่เสียงโต้เถียงกัน น่าจะเป็นเสียงโวยวายของดัชเชสคนเดียวเสียมากกว่า  ท่านดยุคทำเงินภาษีไวน์หายไปถึง ร้อยละ 10  ดิอัสส่ายศีรษะด้วยความกลุ้มใจ เขารีบหลบออกไปก่อนที่จะโดนหางเลข  ด้วยระดับความขี้เสียดายเงินของดัชเชส เรื่องนี้ไม่น่าจบง่ายๆ  ยกเว้นว่า สามารถคิดหาวิธีหาเงินด้วยวิธีการอื่นได้  &nbsp;  แล้ว เศรษฐกิจแบบธรรมาภิบาลทั่วไปมันคืออะไร เขาและที่ปรึกษาเปิดตำราเศรษฐศาสตร์มานับร้อยเล่ม ยังไม่มีใครพบนิยามของคำๆนี้เลย...  &nbsp;  &nbsp;  “ไม่เข้าใจเลย นายปีศาจ นายไปประชุมแค่ครั้งเดียว ทำไมเสียเงินไปมากมายขนาดนั้น”  จอมมารส่ายศีรษะด้วยความกลุ้มใจ “ เขายกเรื่องเศรษฐศาสตร์หรือเศรษฐกิจแบบธรรมาภิบาลอะไรสักอย่างที่แปลว่าอะไรไม่รู้ขึ้นมา กว่าจะรู้อีกที ก็ต้องจ่ายไปแล้ว”  “นายนี่มันแย่จริงๆเลย เงินทองไม่ได้หาง่ายๆนะ” เสียงโวยวายโต้ตอบกลับมา “แล้วอย่างนี้คราวหน้าฉันจะไว้ใจให้นายไปแทนได้อย่างไร”  “ปกติเห็นนายวางแผนเล่นงานพี่ชายได้ตั้งหลายครั้ง ทำไมเรื่องแบบนี้พลาดท่าเสียได้”  เขาไม่ได้อยากไปประชุมแทนเลย แล้วก็ไม่อยากให้เธอไปประชุมเหมือนกัน  ถ้าเป็นไปได้ ส่งเลขาไปแทนได้ไหม  แต่ไม่เคยมีตระกูลผู้ครองแคว้นไหนส่งเลขาไปแทน  สีหน้ายายแมวบ้าบูดบึ้งเต็มที่  โกรธจริงๆด้วย เขาคาดแล้วไม่มีผิด เรื่องนี้ทำให้ยายแมวบ้าโกรธมาก  &nbsp;  จอมมารจับที่ไหล่ 2 ข้างของเธอ   เธอจ้องมองกลับมาที่เขาอย่างไม่พอใจนัก  มือ 2 ข้างของเขาเลื่อนไปกุมที่แก้มทั้ง 2 ข้างของเธอ  “ไม่เอาน่า ไว้ฉันจะหาเงินมาคืนให้นะ”  เขายิ้มประจบ ใช้ดวงตาของเขาเพ่งมองไปที่ดวงตาของเธอ  ไม่รู้วิธีนี้ใช้ได้ผลไหม แต่ต้องลองดู  “นายกำลังล่อลวงฉันอีกแล้ว นายใช้แผนแบบนี้กับฉันบ่อยๆไม่ได้นะ” เสียงยายแมวบ้าเข้มขึ้นมา  “แล้วเธอไม่ชอบหรือยังไง” เขายังคงยิ้มต่อ  “อืม ฉันชอบรอยยิ้มนายอยู่แต่ฉันไม่ชอบเสียเงิน” เรนิสเอื้อมมือมาดึงมือของเขาลง “นายอย่ามาสะกดจิตฉันเลย คราวนี้ไม่ได้ผล”  ไม่ได้ผลจริงๆด้วย...  “ฉันไม่ใช่เลสเบี้ยน รอยยิ้มโฉมงามของนาย เอาเก็บไปเลย” เรนิสสะบัดหน้าออกไป  เลสเบี้ยน...แปลว่าอะไร  “ฉันจะบอกว่าฉันมีภูมิต้านทานกับรอยยิ้มของนายแล้ว อาหารเย็นต่างคนต่างกิน อารมณ์ไม่ดี”   ยายแมวบ้าเดินออกจากห้องพร้อมปิดประตูดังปัง  &nbsp;  ไม่เป็นไร เอาไว้ตอนหัวค่ำค่อยง้อใหม่...  &nbsp;  &nbsp;  เรนิสนั่งหวีผมอยู่ตรงโต๊ะเครื่องแป้ง เหมือนเธอเพิ่งอาบน้ำเสร็จใหม่ๆ เส้นผมเปียกชื้นเกาะกันเป็นกลุ่มพาดอยู่บนบ่าซ้ายให้เธอสางปลายผม  กลิ่นดอกไม้อ่อนๆโชยมาแตะจมูกยามเขาเข้ามาใกล้  เขาเอื้อมมือไปสัมผัสบนบ่าของเธอ  “หายโกรธหรือยัง”  เธอยิ้มบางๆมาให้เขา “ไม่ได้โกรธแล้วล่ะ เรื่องเงินช่างมันเถิด”  เขาเลิกคิ้วด้วยความสงสัย ตอนแรกเขาคิดว่าเธอจะหงุดหงิดจนไล่เขาออกไปจากห้องนอนเสียอีก   น่าจะมีวิธีอื่นหาเงินมาแทนได้แล้ว  “เดี๋ยวหาทางเพิ่มสินค้าหนีภาษีไปขายในแคว้นทริฟเวอร์อีกสัก 4-5 รายการ คงพอชดเชยกันได้บางส่วน” เรนิสยิ้มต่อ ดวงตาหรี่เป็นวงเสี้ยวพระจันทร์เหมือนเธอเจอเรื่องสนุกถูกใจ  ว่าแล้วเชียว คิดแล้วไม่มีผิด  เรื่องเงินที่ได้คงไม่เท่าไหร่ แต่ความสะใจที่ได้รับถือเป็นความสุขเล็กๆน้อยๆของเธอมากกว่า  เขาเก็บคำพูดที่ว่าพี่ชายสองหน้าออกปากปรามให้กวดขันการค้าหนีภาษีไว้ เรื่องนี้พูดไปก็เสียบรรยากาศ  &nbsp;  “ที่จริงเรื่องภาษี ฉันไม่น่าหงุดหงิดใส่นายเลย” ยายแมวบ้าพูดยิ้มๆ “ไม่รู้เป็นยังไง พอมีเรื่องเสียเงินทีไร อารมณ์เสียทุกที”  &nbsp;  ใช่สิ เขารู้มานานแล้วว่าเธอมันงก  แต่เขาไม่พูดคำนี้ออกมาหรอก มันเสียบรรยากาศอีกนั่นแหละ เดี๋ยวจะถูกไล่ออกจากห้องนอน  เขาเริ่มเรียนรู้แล้ว เรื่องบางอย่างคิดในใจก็พอ ไม่ควรพูดออกมา  “อยากได้เงินขนาดนั้นเลยหรือ...ไว้จะหามาให้”  “นายจะหาจากไหน”  “ปล้นพี่ชายดีไหม ได้ยินว่าช่วงนี้เขามีเงินเยอะเป็นพิเศษ รีดไถใครๆมาตั้งหลายคน”  “ไม่น่าจะดี ปล้นเงินของพระราชามีความผิดเท่ากับเป็นกบฏ”  “จริงด้วย งั้นเราควรหาเงินด้วยวิธีการสุจริต อย่างเช่นขายของหนีภาษี” เดี๋ยวนี้การขายของหนีภาษีที่แคว้นทริฟเวอร์กลายเป็นงานสุจริตไปแล้ว  “อือ ใช่ หากินแบบสุจริตชน” ยายแมวบ้าพยักหน้าเห็นด้วย  &nbsp;  เธอหันหน้ามาสบตาเขาพร้อมรอยยิ้ม   แววตาของเขาลุ่มลึกขึ้น มือซ้ายเชยคางของเธอแล้วจูบเบาๆ เขาถอนริมฝีปากออกมาพร้อมรอยยิ้มเจ้าเล่ห์  “นายทำตัวดีๆนะ ไม่งั้นฉันจะไล่นายออกจากห้องนอน” ยายแมวบ้าหรี่ตามองเขาอย่างรู้ทัน “ห้ามเกเร”  “ทำตัวแบบไหน ถึงจะเรียกว่าทำตัวดีๆ”  เขาอุ้มเธอขึ้นมาแล้วจับโดยลงไปบนเตียงพร้อมโถมตัวขึ้นไปทับ ลูกแก้วเวทให้แสงไฟดับลงจนเกือบหมดเห็นแค่ไฟสลัวๆตรงหัวเตียง  &nbsp;  &nbsp;  “แบบนี้เรียกทำตัวดีหรือยัง” เขาว่าเขาทำตัวดีมากๆแล้วนะ  &nbsp;  ริมฝีปากของเธอเผยอขึ้นมาเหมือนจะอ้าปากเถียง เขาประกบริมฝีปากลงไปก่อนที่เธอจะพูดอะไรไม่เข้าท่าออกมา  จุมพิตที่ยาวนานและดูดดื่มทำให้แววตาเขาลุ่มลึกมากขึ้น ริมฝีปากของเขาเริ่มพรมจูบจากซอกคอลงมา ในขณะที่มือปลดกระดุมชุดนอนออกเผยให้เห็นทรวงอกอวบอิ่มที่เย้ายวนก่อนที่เขาจะไล่ริมฝีปากไปที่ทรวงอก  เสียงครางเบาๆดังขึ้นมา แขนสองข้างของเธอรั้งศีรษะเขาเข้ามาใกล้กว่าเดิม แววตาของเธอดูเลื่อนลอย เขาประกบริมฝีปากจุมพิตเธออีกครั้ง  ปลายฤดูหนาวแต่อากาศในห้องกลับอุ่นจนร้อน &nbsp;เส้นผมสีดำนุ่มสยายเต็มหมอน เหงื่อที่ซึมตามกรอบหน้าและกลิ่นดอกไม้อ่อนๆกรุ่นอยู่ที่ปลายจมูก ทำให้สำหรับเขาแล้วเธอช่างเย้ายวนอย่างบอกไม่ถูก  ใช้คำว่า น่ากิน...น่าจะถูกต้องที่สุด  &nbsp;  มือของเขาเลื่อนมาที่เอวและสะโพก ชุดนอนถูกปลดออกไปหมดแล้วพร้อมกับถูกโยนออกไปที่ปลายเตียง มือของเขาขยับมาลูบคลำต้นขา  &nbsp;  เขาจูบเธออีกครั้ง คราวนี้เธอตอบสนอง เธอกัดริมฝีปากล่างเขาเขาเบาๆก่อนที่จะเริ่มรุกล้ำอย่างร้อนแรง มือของเธอเริ่มไล่มาที่อกและบ่าของเขาเป็นทำนองยั่วยวน  &nbsp;  ความปรารถนาอันร้อนรุ่มของเขาและเธอถึงจุดที่หยุดไม่อยู่แล้ว ร่างของเขาและเธอหลอมรวมเป็นหนึ่งเดียว  &nbsp;    &nbsp;    &nbsp;  &nbsp;  เรนิสนั่งอ่านจดหมายของเบลล่า ปีนี้ลูกชายคนโตอายุ ขวบเศษๆ เริ่มพูดและเดินคล่องแล้ว ตั้งครรภ์อีกคน ลูกดกเสียจริง เรนิสนึกค่อนแคะในใจ แวนไร้ความสามารถในการปราบปรามการค้าหนีภาษี แต่เรื่องผลิตลูกดูจะมีความสามารถเป็นพิเศษ เบลล่าเล่าว่าแวนเคยขอให้เธอช่วยคุยกับแอนเธมครั้งนึงเรื่องการค้าหนีภาษี แต่เบลล่าปฏิเสธบอกเธอไม่ยุ่ง น่าสงสาร แวนถึงกับพูดอะไรไม่ออกเช่นกัน เหมือนเขาไม่กล้าบังคับเบลล่า  เบลล่าเหมือนจะรู้ดีว่าการค้าหนีภาษีครั้งนี้มีความเป็นมาอย่างไร แต่เลือกจะไม่ยุ่ง เช่นเดียวกับแวน เรื่องแบบนี้รู้ๆกันอยู่ แค่ไม่มีหลักฐาน  แน่นอน การค้าหนีภาษีครั้งนี้เป็นมหกรรมที่ยิ่งใหญ่ แวนจัดการไม่ได้ง่ายๆ อาศัยความร่วมมือ 3 แคว้น 1 อาณาจักร และ อีก 1 ตระกูลพ่อค้าใหญ่ เชียวนะ  แอนเธม ทำไปเพื่อเอาคืน  ดยุคแห่งลูฟฟ์ทำเพื่อเงินและส่วนลดยาปลูกผม  ส่วนเธอ แน่นอน เงินและกลั่นแกล้งแวน เรียกว่าสะใจนั่นแหละ  อาณาจักรอีสเทร่า อันนี้น่าจะเป็นเพราะการแก้แค้นเช่นกัน เจนนี่เป็นตัวตั้งตัวตี  ส่วนตระกูลพาร์กเกอร์ไม่มีเหตุผลอื่น เงินเท่านั้น  &nbsp;  เดือนๆหนึ่ง รายได้จากการขายของหนีภาษีพวกนี้ไม่ใช่น้อย แถมทำให้แคว้นทริฟเวอร์เก็บภาษีได้น้อยลงมากมาย  พอมีการปราบปราม พวกพ่อค้าหนีภาษีก็หลบกบดานในแคว้นบาร์ตัน เรื่องเงียบออกมาใหม่ สินค้า อย่างที่บอก เยอะแยะมากมายหลายรายการ...  &nbsp;  เบียทริกซ์ส่งจดหมายมาบอกเบลล่าว่าลูกคนนี้ของเบลล่า ถ้าเป็นลูกสาว เธอจอง  เบลล่าบ่นอีกแล้วว่าเธอไม่ใช่แม่หมู...  ไม่ใช่แม่หมูหรอก เพิ่งจะมีลูกแค่ 2 คนเอง จะเป็นแม่หมูไปได้อย่างไร   หากท้องนี้ไม่ใช่ลูกสาว เบียทริกซ์คงต้องคาดหวังจากท้องถัดไปหรือเปล่า  &nbsp;  เรนิสเก็บจดหมายลงกล่องแล้วตอบจดหมายกลับ  ช่วงนี้เธอง่วงงุนง่ายเป็นพิเศษ ทำอะไรก็ง่วงไปหมด กลางวันก็นอนกลางวัน กลางคืนก็หลับยาว สมองไม่เฉียบคม คิดเรื่องหาเงินไม่ค่อยออก  นายปีศาจดูกังวลกับเรื่องนี้มาก  “เธอจะนอนมากเกินไปไหม” เขาดูไม่สบายใจนัก “ไม่สบายหรือเปล่า"  “อือ นั่นสิ ช่วงนี้คิดเรื่องหาเงินไม่ค่อยออก สมองไม่ค่อยแล่น”  “ฉันไม่ได้หมายถึงเรื่องนั้น เธอให้ผู้เยียวยาสักคนมาตรวจดีกว่า”  &nbsp;  หาหมองั้นหรือ ก็ดีเหมือนกัน  &nbsp;  ผู้เยียวยาถามอะไรเธอนิดๆหน่อยๆ แล้วก็ตรวจร่างกาย เขาบอกว่าเธอน่าจะตั้งครรภ์  น่าแปลก ไม่เห็นมีคลื่นไส้แบบที่ใครๆว่าเลย มีแต่ง่วง และง่วงนอน  สีหน้านายปีศาจไม่ดีนัก เหมือนจะกังวล  &nbsp;  “นายไม่ดีใจหรือ ที่เราจะมีลูกกัน” อย่างน้อยตอนนี้ไม่ต้องกังวลเรื่องไม่มีผู้สืบทอดตระกูลแล้ว ตระกูลเธอลูกน้อยมากๆ  แสดงว่านายปีศาจก็มีฝีมือเหมือนกัน  &nbsp;  เขาเงียบไปครู่ใหญ่ “ที่จริงก็ดีใจ แต่ฉันกำลังคิดว่าต้องระดมผู้เยียวยามาทำงานในคฤหาสน์ หามาสัก 5-6 คน รวมทั้งหมอตำแยด้วย เอาสัก 2-3 คน”  นายปีศาจ เว่อร์ไปไหม อีกตั้งนานกว่าจะคลอด  “ไว้ใกล้ๆคลอดค่อยเตรียมก็ได้”  “ไม่ได้ เรื่องแบบนี้ต้องรอบคอบไว้ก่อน ถ้ามีอะไรผิดปกติจะได้แก้ไขทัน”  นายปีศาจ พัฒนาขึ้นมาก เดี๋ยวนี้รู้จักคำว่ารอบคอบกับเขาด้วย ไม่คิดเลยว่าจะมีนิสัยระแวดระวังขึ้นมา  “ที่จริงมันไม่ใช่เรื่องใหญ่อะไรเลย” เธอแย้งไปเบาๆ  “ไม่นะ มันเป็นเรื่องใหญ่มาก” เขาทำหน้าเคร่งขรึม  อ้อ นายปีศาจก็รู้จักมีเรื่องใหญ่กับเขาเหมือนกัน  &nbsp;  เหมือนนายปีศาจจะคิดอะไรเพิ่มเติมออก เขาขมวดคิ้ว สีหน้ายุ่งยากกว่าเดิม  “แล้วเธอก็เดินทางไกลไม่ได้ด้วย”   &nbsp;    แย่แล้ว อีกตั้ง 8 เดือนกว่าจะคลอด หากให้นายปีศาจไปประชุมแทน เงินของแคว้นเธอไม่หายจนเกิดภาวะล้มละลายหมดหรือไง...  &nbsp;    &nbsp;  ซิลบาสเตียนนั่งเครียดอยู่บนรถม้า เขาต้องเดินทางไปประชุมสภาขุนนางอีกแล้ว ถ้าเป็นไปได้เขาไม่อยากจะไปเลย  หวังว่าคราวนี้พี่ชายสองหน้าเห็นหน้าเขาจะเกิดอาการเหม็นหน้าเตะเขาออกมาจากเมืองหลวงไวๆ เขาจะได้กลับบ้านเร็วๆ  เขาถอนหายใจยาว...  เขากับพี่ชาย ชีวิตนี้คงไม่มีวันจะญาติดีกันง่ายๆ  ไม่รู้ว่าจะต้องปะทะกันอีกกี่รอบ  ศึกสายเลือดที่มีเดิมพันเป็นเงิน  ที่จริงเขาไม่ค่อยคิดว่าเงินเป็นเรื่องใหญ่ แต่ที่เป็นเรื่องใหญ่ปัญหาทะเลาะกันภายในครอบครัว  หากเขาทำเงินหาย...จอมมารถอนหายใจยาวอีกครั้ง  เรื่องเงินๆทองๆไม่เข้าใครออกใครจริงๆ  &nbsp;  &nbsp;  Writer’s note : special chapter ถัดไปเป็น ปลายสัปดาห์หน้านะคะ  น่าจะมีอีก 2-3 ตอน     &nbsp;    

 </div> 
