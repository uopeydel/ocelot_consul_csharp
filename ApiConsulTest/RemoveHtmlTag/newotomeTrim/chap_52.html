 <div style="word-wrap: normal;width:90%;">
			
				
  	เรนิสนั่งในรถม้าเดินทางเข้าเมืองหลวงพร้อมครอบครัว ตามกฎแล้วควรนั่งแยกคันกันเนื่องจากหากมีการลอบสังหารจะได้ไม่ตายพร้อมกันทั้งครอบครัว แต่เธอใช้ลูกอ้อนจนนั่งรถม้าคันเดียวกับท่านแม่ได้พี่ชายกำมะลอของเธอ เธมม์ เริ่มมีท่าทีของชนชั้นสูง มีสง่าราศีบ้างแล้ว แม้น้ำหนักตัวแทบจะไม่ลดลงเธอพอรู้มาบ้างว่าสาวใช้ในโรงครัวแอบส่งเสบียงให้เธมม์ตลอดในช่วงที่เขาเข้าคอร์สลดน้ำหนักแอนนาสาวใช้ของเธอมีความเห็นเรื่องนี้ว่า “เลดี้มาร์ธาเข้มงวดมากเกินไป ลอร์ดเธมม์ยังเด็กอยู่เลย โตขึ้นมาอาจจะยืดตัวกลายเป็นลอร์ดหนุ่มที่สูงสง่าก็ได้”เรนิสขอเถียงสุดตัว เธอเคยเห็นภาพกราฟฟิกของนายนี่แล้ว โตมาก็อ้วนเหมือนเดิมนั่นแหละแต่เธมม์เต้นรำได้พัฒนาขึ้นมาก อย่างน้อยก็ไม่เป็นที่อับอายแล้วถ้าต้องขอใครเต้นรำ ถ้ามีเด็กสาวสักคนยินยอมอยากจะเต้นรำกับเขา&nbsp;ส่วนเรื่องพลังเวทที่ยังไม่ก้าวหน้านั้น ไม่เป็นปัญหาเพราะเด็กชนชั้นสูงในรุ่นเดียวกัน ไม่ว่าจะเป็นเจ้าชายซิลบาสเตียน แกรนด์เลดี้วีราเนส เลดี้จูเลีย และอีก2-3คนที่เกิดปีเดียวกับเธอ พลังเวทย์รวมยังอยู่ที่ระดับพื้นฐาน1เหมือนเดิม&nbsp;สรุปว่าเพื่อนร่วมรุ่นของเธอล้วนแต่ไม่ได้ความเหมือนกัน เธอแอบคิดในใจ ขนาดพระเอกอย่างซิลบาสเตียนยังได้แค่นี้ เธมม์ของเธอคงไม่ย่ำแย่จนขุดขึ้นมาไม่ไหวลูกไม่รักของผู้ผลิตเกมอย่างซิลบาสเตียน ไม่ได้ออปชั่นอะไรดีๆมาเลยจริงๆ	ท่านพ่อของเธอล่วงหน้าเข้าเมืองหลวงมาตามกำหนดรายงานตัวเมื่อหลายวันก่อนแล้ว ขณะที่เธมม์ นั่งรถม้าคันเดียวกับเลดี้มาร์ธาและอาจารย์อัศวินของเขาเพื่อรับฟังความรู้เกี่ยวกับชนชั้นสูงอีกหลายๆรอบ&nbsp;ก่อนขึ้นรถม้าเธมม์ส่งสายตาอ้อนวอนเพื่อให้เธอมานั่งคันเดียวกับเขาเผื่อการอบรมนี้จะลดความเข้มข้นไปบ้าง&nbsp;“เหอะ ฝันไปเถอะนายเธมม์ นายเป็นหน้าเป็นตาของตระกูลเทรลิสนะ” เธอพูดกับเธมม์อย่างไม่แยแส	เรนิสนั่งคุยสัพเพเหระกับท่านแม่ของเธอ ในที่สุดเธอก็ถามถึงครอบครัวทางฝั่งท่านแม่ที่ไม่เคยมีใครพูดถึงบ้าง ปรากฏว่า ท่านแม่ของเธอมีเบื้องหลังไม่ธรรมดาทีเดียว“อาณาจักรน้ำแข็งอยู่ทางเหนือปกครองด้วยราชินี ที่นั่นผู้หญิงเป็นใหญ่กว่าผู้ชาย เรียกว่า ราชินีหิมะ”เรื่องนี้คนเขียนเกมไกด์อย่างเธอยังไม่เคยรู้เลย นี่เป็นสู่เทพนิยายอีกเรื่องรึเปล่า&nbsp;อาณาจักรน้ำแข็งหรืออาณาจักไอซ์มีพรมแดนติดกับด้านเหนือของแคว้นบาร์ตันของท่านพ่อของพระราชินี เป็นดินแดนปิด ล้อมรอบด้วยภูเขาสูง ปกคลุมด้วยหิมะตลอดปี&nbsp;“เกือบทุกคนมีพลังเวทธาตุน้ำ และมักจะมีแค่ธาตุเดียว เนื่องจากมันหนาวมาก หากใครไม่มี ยากมากที่จะเอาชีวิตรอดจากอากาศอันหนาวเหน็บได้” ท่านแม่พูดยิ้มๆ“ชนชั้นสูงของอาณาจักรมักมีเส้นผมสีเงินและดวงตาสีเงิน จำนวนประชากรน้อยกว่าอาณาจักรฟานส์มาก แต่หากนับประชากรที่มีพลังเวทแล้ว น่าจะใกล้เคียงกัน”&nbsp;“สำหรับพระราชินีซิลเวียแห่งอาณาจักรฟานส์ ทรงสืบเชื้อสายมาจากเจ้าหญิงองค์หนึ่งของอาณาจักรไอซ์ โดยท่านทวดขององค์ราชินีสมรสกับพระขนิษฐาองค์หนึ่งของราชินีหิมะเพื่อเชื่อมสัมพันธ์ มีบุตรชายด้วยกันคนหนึ่งคือท่านปู่ของราชินี ซึ่งเป็นท่านพ่อของดยุคแห่งบาร์ตันคนปัจจุบัน”เรนิสพยักหน้าทำความเข้าใจ“ที่จริงแม่ก็เป็นญาติกับพระราชินี”&nbsp;ส่วนท่านแม่ของเรนิส เป็นพระธิดาองค์เล็กของราชินีหิมะองค์ก่อน ตามธรรมเนียมของอาณาจักรไอซ์จะเลือกผู้ปกครองจากทายาทหญิงที่แข็งแกร่งที่สุดเป็นราชินีองค์ถัดไป ซึ่งพี่สาวคนที่ 2 ของท่านแม่ได้รับเลือกเป็นรัชทายาท&nbsp;“การเมืองที่นั่นวุ่นวายไม่แพ้ที่นี่ หากมีการเลือกราชินีองค์ถัดไปแล้ว เจ้าหญิงพระองค์อื่นๆควรจะหลีกทางให้”การหลีกเลี่ยงที่ดีที่สุดคือการแต่งงานกับผู้ที่ไม่มีอำนาจทางการเมือง หรือแต่งงานกับคนนอกแล้วย้ายออกนอกอาณาจักร&nbsp;“เจ้าชายทั้งหลายล่ะคะท่านแม่”“เจ้าชายไม่มีความหมายสำหรับอาณาจักรน้ำแข็ง พลังเวทธาตุน้ำ ผู้หญิงจะใช้ได้ดีกว่าผู้ชายอยู่แล้ว หากระดับเท่ากันเมื่อสู้กันขึ้นมา ผู้หญิงมักจะเป็นฝ่ายชนะ”เรนิสถอนหายใจ เธอเป็นทายาทของเจ้าหญิงอาณาจักรน้ำแข็งที่ไม่มีพลังเวทธาตุน้ำ…“ท่านพ่อกับท่านแม่พบกันได้อย่างไรคะ” ท่านแม่เรียนอยู่ที่ต่างอาณาจักร ไปเจอกันตอนไหน..	ท่านแม่ของเธอพบกับท่านพ่อเมื่อครั้งท่านพ่อไปเยือนแคว้นบาร์ตันและเดินทางขึ้นเหนือต่อเพื่อไปเที่ยวอาณาจักรไอซ์ตอนอายุ17ปี ท่านพ่อและพระราชินีเป็นเพื่อนร่วมชั้นเรียนกัน&nbsp;ขณะที่พระราชา ขณะนั้นเป็นเจ้าชายรัชทายาทมีศักดิ์เป็นคู่หมั้นของแกรด์เลดี้ซิลเวีย บาร์ตันในตอนนั้นซึ่งก็คือพระราชินีในปัจจุบัน&nbsp;แกรนด์เลดี้ซิลเวีย ตอนนั้นชอบแอปเปิ้ลหิมะซึ่งจะปลูกได้เฉพาะในอาณาจักรไอซ์เท่านั้น ท่านพ่อต้องการศึกษาเรื่องแอปเปิ้ลหิมะจึงเดินทางขึ้นเหนือไปตามลำพังและเกิดอุบัติเหตุขึ้น ได้ท่านแม่ช่วยเอาไว้ เกิดเป็นความรักขึ้น“ฟังดูโรแมนติกทีเดียว” เธอพึมพำขึ้นมาเบาๆ&nbsp;หลังจากนั้นท่านพ่อได้พำนักในอาณาจักรไอซ์และรู้จักกับอดีตราชินี และเจ้าหญิงองค์อื่นๆอีก 3 พระองค์ ท่านแม่เป็นเจ้าหญิงลำดับที่ 4 ในบรรดาทั้งหมด เจ้าหญิงที่โดดเด่นที่สุดด้านความสามารถคือเจ้าหญิงองค์รองที่เป็นรัชทายาทซึ่งปัจจุบันคือพระราชินี&nbsp;ในเวลานั้น เจ้าหญิงที่ยังไม่มีคู่สมรสและคู่หมั้น มีเพียงท่านแม่กับพี่สาวคนที่3เท่านั้น&nbsp;ส่วนเจ้าหญิงพระองค์โตนั้นพลังเวทย์ต่ำ แต่งงานกับพ่อค้าคนหนึ่งที่ร่ำรวยแต่ไร้อำนาจ&nbsp;&nbsp;&nbsp;หลังจากท่านพ่อกลับมา อดีตราชินีหิมะทรงมีพระดำริว่าอยากจะส่งลูกสาวสักคนให้แต่งงานกับท่านพ่อเพื่อให้เดินทางออกจากอาณาจักรไปเสีย นอกจากจะได้หลีกเลี่ยงการต่อสู้ภายในราชสำนักอาณาจักรไอซ์แล้วท่านพ่อยังจัดว่าเป็นลูกเขยที่มีคุณภาพด้วย&nbsp;เดิมทีอดีตราชินีและท่านย่าของเรนิสวางแผนจะหมั้นหมายท่านพ่อกับพี่สาวคนที่สามของท่านแม่ที่อายุไล่เลี่ยกับท่านพ่อ แต่เกิดอะไรขึ้นไม่ทราบ ชื่อในบัตรเชิญมาเที่ยวแคว้นเทรลิสและร่วมงานเลี้ยงวันเกิดท่านย่ากลายเป็นชื่อท่านแม่แทน&nbsp;พี่สาวคนนั้นของท่านแม่ภายหลังหมั้นหมายและสมรสกับบุตรชายคนรองของแคว้นบาร์ตันซึ่งก็คือพี่ชายคนรองของอพระราชินีที่ไม่ได้เป็นทายาทที่จะสืบทอดตำแหน่งผู้ครองแคว้น&nbsp;พี่สาวคนนี้ของท่านยังคงโกรธเคืองท่านแม่อยู่หลายปีจนกระทั่งมีลูก ถึงหายโกรธและติดต่อและนัดเจอกันบ้างตามประสาพี่น้อง&nbsp;“ท่านป้ามารีน่าของลูกโกรธแม่อยู่หลายปี เพิ่งมาคุยกันไม่กี่ปีนี่เอง ตอนนี้มีลูกสาว2คน ชื่อ เบียทริกซ์ และ เบลล่า ปีนี้เข้ามาเมืองหลวงเหมือนกัน เบลล่าอายุเท่ากับลูกพอดี จะได้รู้จักกันเอาไว้”&nbsp;	เรนิสไม่เคยพบลูกพี่ลูกน้องทั้ง2คนเนื่องจากทั้ง2ครอบครัวไม่เคยเข้าเมืองหลวงในช่วงเดียวกัน&nbsp;		ในช่วงดึกวันถัดมา คณะของเรนิสก็เดินทางมาถึงคฤหาสถ์ตระกูลเทรลิสในเมืองหลวง และเช้าวันถัดมา ท่านแม่ได้รับบัตรเชิญงานน้ำชาที่คฤหาสถ์ตระกูลบาร์ตัน&nbsp;ท่านป้ามารีน่านี่แหละเชิญท่านแม่กับเรนิส ส่วนเธมม์ไม่ได้รับเชิญเนื่องจากบัตรระบุงานน้ำชาสำหรับผู้หญิง“น่าจะเรียกว่า บัตรเชิญน้ำชาสำหรับการซุบซิบนินทา ปกติผู้ชายไม่ได้รับอนุญาตให้ร่วมวง” ท่านแม่บอกเธอน้ำเสียงติดตลกบัตรเชิญน้ำชางานซุบซิบนินทา…เธอไม่เคยได้ยินงานแบบนี้มาก่อน	คฤหาสถ์บาร์ตันจัดว่ามีขนาดใหญ่กว่าคฤหาสถ์เทรลิสเล็กน้อย เนื่องจากตระกูลบาร์ตันเป็นตระกูลใหญ่สมาชิกมากขณะที่ตระกูลแทรลิสแม้จะร่ำรวยกว่าแต่ทายาทน้อยต่อน้อย แต่ละรุ่นมักจะมีลูกโทน ท่านปู่ ท่านพ่อ และ เรนิสเป็นลูกคนเดียว&nbsp;ท่านป้ามีความคล้ายท่านแม่ไม่น้อยในเรื่องหน้าตา แต่พออ้าปากพูดแล้ว ช่างต่างกันมากมาย&nbsp;ท่านป้าสามารถพูดได้ไม่หยุดเลยตลอดชั่วโมง ข่าวสารต่างๆต่างไหลมาเทมา&nbsp;ไล่ตั้งแต่ท่านหญิงตระกูลปัวร์เรสกับคู่รักที่ไม่คู่ควร…เรื่องนี้เธอรู้อยู่แล้วแถมมีส่วนร่วมในการผลิตอุปกรณ์จีบหนุ่มเรื่องท่านดยุคแห่งวินส์ตันซึ่งเป็นผู้ครองแคว้นคนหนึ่ง กดขี่ชาวบ้าน ขูดรีดภาษี ผู้คนต่างครหา&nbsp;เรื่องบารอนซักคนมีลูกนอกสมรสยั้วเยี้ย&nbsp;เรื่องชู้รักมากหน้าหลายตาของพระราชา“เธอรู้แล้วเงียบไว้เลยนะ รายใหม่ของพระราชา เป็นคุณหนูลูกสาวอัศวิน…ได้ยินว่าที่ฝ่าพระบาททรงโปรดปรานมากเพราะว่า…”เรนิสเงียหูฟัง เรื่องแบบนี้ช่างน่าสนใจ&nbsp;ท่านป้าชะงักเหมือนรู้สึกตัวว่าบางอย่างไม่เหมาะให้เด็กฟัง“เรนิสกับเบลล่า เด็กๆไปเล่นกันที่สวนก่อนนะ ป้ามีเรื่องอยากจะคุยกับท่านแม่เป็นการส่วนตัว”เรนิสมองค้อน ที่จริงจะบอกว่าอยากจะนินทาพระราชาให้เต็มปากใช่ไหม จึงไล่เธอกับเบลล่าออกไป&nbsp;เบลล่าเป็นสาวน้อยตัวไล่เลี่ยกับเรนิส ผิวขาว หน้าตามีส่วนคล้ายเรนิสไม่น้อยแต่ว่ามีเส้นผมสีเงินและดวงตาสีเงินเหมือนท่านแม่ของเธอ ส่วนพี่สาวของเบลล่าไม่ได้มาด้วย&nbsp;เบลล่าช่างพูดคุยไม่แพ้แม่ของเธอ เวลาไม่นานเธอก็คุ้นกับเบลล่ามาก เบลล่าเกิดปีเดียวกับเธอแต่เกิดต้นปี&nbsp;“เธอไม่เห็นเป็นอย่างที่ใครๆพูดเลย มีแต่คนบอกว่าเรนิสเป็นเด็กที่เย่อหยิ่งและเอาแต่ใจ”&nbsp;เรนิสชะงักไป…นี่หล่อนพูดตรงๆงี้เลยเหรอ&nbsp;ตอนนี้ข่าวเรื่องความเย่อหยิ่งของเธอเป็นที่เลื่องลือเพราะเธอไม่ตอบรับงานเลี้ยงของใครยกเว้นเวลาอยากโฆษณาสินค้า&nbsp;ความจริงไม่ใช่เรื่องหยิ่งยะโสอะไรหรอก เธอแค่ชอบเก็บตัวอยู่เงียบๆทำนู่นนี่ของเธอมากกว่าไปงานเลี้ยง“ฉันเป็นท่านหญิงที่เย่อหยิ่งจริงๆ” เธอยืดอกพูดกับเบลล่า “แล้วก็เอาแต่ใจด้วย“งั้นฉันก็เป็นเลดี้ที่เย่อหยิ่งและเอาแต่ใจเช่นกัน” เบลล่าเกทับเธออีกที ทำเหมือนกับคำว่าเย่อหยิ่งและเอาแต่ใจเป็นเรื่องน่าภูมิใจ…เข้าใจอะไรผิดๆหรือเปล่าเบลล่าเล่าให้ฟังว่า เธอมีพลังเวทย์ธาตุน้ำเพียงอย่างเดียว ตอนนี้พลังเวทย์อยู่ระดับพื้นฐาน 3 เท่ากับเรนิส&nbsp;“เรนิสรู้ไหม นอกจากเรา2คนแล้ว คนที่เกิดปีเดียวกับเราไม่มีใครพัฒนาได้เท่าพวกเราอีกแล้ว ฉันน่ะรู้หมดว่าใครระดับไหนแล้ว อย่างเจ้าชายซิลบาสเตียนน่ะ พลังเวทย์ไม่พัฒนาเลย ต่างจากเจ้าชายซีริล ตอนนี้พระราชินีทรงกลุ้มพระทัย ไล่อาจารย์ออกไปอีกชุดนึงแล้ว”น่าจะมีคุณนางเอกอีกคน เรนิสแย้ง นางน่าจะเก่งอยู่“เธอรู้ได้ยังไงล่ะ เบลล่า อาจจะมีสามัญชนไม่ก็คนที่เก็บตัวไม่แสดงออกว่าพัฒนาพลังเวทย์ได้ไว เธอก็เลยไม่รู้นะ”“ยากนะที่สามัญชนจะพัฒนาได้ไว เพราะไม่มีอาจารย์ส่วนตัว ส่วนที่ควรจะพัฒนาอย่างท่านหญิงวีราเนสน่ะ ก็มัวแต่เข้าเมืองหลวงแล้วก็เลี้ยงน้ำชาตุ๊กตา แล้วก็เข้าวังไปเยี่ยมเจ้าชาย”ขนาดเบลล่าเข้าเมืองหลวงน้อยมาก ยังรู้เรื่องดี สมกับเป็นลูกสาวเจ้าแม่กอสซิปเสียจริง“ไม่เห็นเธอทำแบบวีราเนสเลย”อืม…เชิญเลยวีราเนส งานเสี่ยงอันตราย ค่าจ้างน้อยอย่างนางร้ายเฝ้าพระเอกนี่ เธอไม่นิยมหลังจากนั้นเป็นการพูดคุยเรื่องทั่วไป เช่น ร้านขายของของเธอ เรื่องโด่งดังอย่างความรักของท่านหญิงเดลีน่ากับคู่รักต่างชนชั้น เบลล่าถึงกับกรี๊ดกร๊าด “คู่รักคู่นี้น่ารักเสียจริง อย่างกับตำนานรักในหนังสืออ่านเล่น”หลังจากนั้นส่วนใหญ่เป็นการเล่าเรื่องฝ่ายเดียวของเบลล่า&nbsp;เลดี้เบียทริกซ์พี่สาวของเบลล่าไม่ได้มาเพราะเดินทางไปอาณาจักรไอซ์“พระราชินีหิมะ ตอนนี้พระชนม์ได้สี่สิบเศษแล้วไม่มีทายาทแม้แต่คนเดียว”&nbsp;“แล้วเกี่ยวอะไรกับพี่สาวเธอด้วยล่ะ”“พี่หญิงเบียทริกซ์ อายุเพียง13 แต่พลังเวทอยู่ระดับพื้นฐาน 5 กำลังจะเลื่อนเข้าสู่ระดับกลาง ทำให้ราชินีหิมะมีพระดำริว่าจะรับเบียทริกซ์เป็นพระธิดาบุญธรรมและเจ้าหญิงรัชทายาท”“แต่มีข้อแม้ว่า พี่หญิงต้องไปเรียนที่โรงเรียนเวทที่นั่น” เบลล่าพูดด้วยความภูมิใจ “ปีหน้าจะเข้าโรงเรียนแล้ว และถ้าพี่หญิงไปเรียนที่นั่น ฉันก็จะไปด้วย”&nbsp;มิน่าล่ะ เบลล่ากับพี่สาวถึงไม่ได้อยู่ในเกมเบลล่าหยุดชะงักเหมือนนึกอะไรได้แล้วเหลือบมองเธอแววตาเป็นประกายแวววาวอย่างเจ้าเล่ห์“เรนิสรู้ไหม ทำไมท่านแม่ไล่พวกเราออกมา”“ไม่รู้สิ เพราะว่าท่านป้ามีความลับจะคุยกับท่านแม่หรอ”“ใช่แล้ว ท่านแม่รู้เรื่องซุบซิบนินทาทุกอย่างเลยนะ”“แล้วมีเรื่องอะไรสำคัญขนาดพวกเรารู้ไม่ได้เลยหรอ”“อือ ก็มี2เรื่องแหละ นี่เห็นว่าเราเป็นญาติกันนะ ถ้าเป็นคนอื่น ฉันไม่กล้าพูดหรอก”เรนิสคิดตาม ความหมายคือปิดความลับให้แซดเลยใช่ไหม	“เรื่องนั้นลับสุดยอดจริงๆ เรื่องก็คือว่า ราชินีหิมะทรงมีชู้หลายคน กับที่ปรึกษาคนสนิท ไปจนถึงคนเลี้ยงม้า” เบลล่ากระซิบ“พระราชินีน่ะเป็นหมันแน่ๆ” เสียงเบลล่ายังคงกระซิบกระซาบ “ทั้งพระราชินีกับเจ้าชายพระสวามีต่างมีคู่รักและปิดบังอีกฝ่ายไว้”เสียงเบลล่าเบาลงกว่าเดิม“ปรากฏว่าเจ้าชายพระสวามีกลับมีลูกนอกสมรสอยู่คนหนึ่ง อายุเท่าๆกับพวกเราและราชินีหิมะก็ไม่ทรงทราบเช่นกัน”เรื่องราวบนเตียงในวัง ลึกลับซับซ้อน…นี่มันโอโตเมะเกมหรือนิยายรักอีโรติกผิดศีลธรรมกันแน่อีกข่าวที่น่าตกใจไม่แพ้กัน&nbsp;“พระราชาทรงทะเลาะกับเลดี้เบ็ธเนื่องจากทรงมีความสัมพันธ์กับพระอาจารย์สอนดนตรีของเจ้าชายซีริล”&nbsp;เรนิสเบิกตาด้วยความตกใจ “แล้วคุณหนูอะไรนั้นที่ท่านป้าพูดถึง”“คนนั้นแหละ ครูสอนดนตรีของเจ้าชายซีริล”“แล้วพระราชินีทรงว่าอย่างไรบ้าง”“จะว่าอย่างไร เรื่องนี้ทรงลอยตัวอยู่เหนือปัญหา ให้เลดี้เบ็ธไปเก็บกวาดเอาเอง”น่าตกใจจริงๆที่ท่านป้าและเบลล่าสามารถล้วงความลับเหล่านี้ออกมาได้	งานเลี้ยงปีใหม่ในพระราชวังจัดอย่างหรูหราเช่นเคย เรนิสไม่เคยชอบห้องโถงนี้เลย เข้ามาทีไรนึกถึงรูทหายนะทุกที&nbsp;พระราชาและราชินีเต้นรำกันเพลงแรกและแยกย้ายตามปกติ พระราชินีเสด็จกลับทันทีพร้อมเจ้าชายซิลบาสเตียน&nbsp;เธอเต้นรำกับเจ้าชายซีริล สายตากลับมองเห็นผู้หญิงคนหนึ่งจับจ้องมาที่คู่ของเธอไม่วางตา หญิงสาวหน้าตาดีคนนั้นอายุประมาณ 30 ใบหน้าสวยหวานแต่ดูเคร่งขรึม สวมชุดสีน้ำเงินรับกับสีดวงตา&nbsp;ซีริลมองตามสายตาเธอไป “เรนิสมองเลดี้เบ็ธทำไมหรือ”“หม่อมฉันเห็นว่าเธอสวยดีเพคะ” เธอตอบยิ้มๆอ้อ…นั่นคือเลดี้เบ็ธ คู่รักคนหนึ่งของพระราชาที่ใครๆต่างพูดถึงกันนั่นเองเท่าที่เคยรู้ ประวัติศาสตร์ยุโรปสมัยก่อน พระราชามักจะมีคู่รักออกนอกหน้าอยู่แล้ว อย่างพระเจ้าหลุยส์ที่ 15 กับมาดาม เดอ ปองปาดูร์ พระเจ้าชาลล์ที่ 2 กับ เนลล์ กวินเรื่องนี้น่าจะเป็นเรื่องธรรมดาของที่นี่เช่นกัน…“อืม…เธอสวยจริงๆ ได้ยินว่าเมื่อก่อนสวยกว่านี้อีก” ซีริลเห็นด้วยกับเธอในเรื่องนี้ ฉุดเธอกลับมาจากความคิดที่เตลิดไปไกล“แต่สวยอย่างไรก็ไม่เท่าเสด็จแม่” เขาเสริมประโยคถัดมา น้ำเสียงไม่ได้บอกอารมณ์หรือความรู้สึกแต่อย่างไรเรนิสมองหน้าเขานิ่งๆ…นั่นเป็นข้อเสียอย่างหนึ่งของเขา ไม่เคยแสดงความรู้สึกกับใครออกมาตรงๆ“พระราชินี ย่อมเป็นสตรีที่งามที่สุดในอาณาจักร” เธอตอบรับคำพูดของเขาประโยคนี้ย่อมไม่ผิด ใครจะกล้าบอกว่ามีผู้หญิงคนไหนสวยกว่าพระราชินีเขายิ้มให้เธอเล็กน้อย และหยุดเต้นรำเมื่อเพลงจบลงพอดี&nbsp;“เมื่อเธอโตขึ้น เธออยากจะสวยที่สุดในอาณาจักรบ้างไหม”เรนิสชะงักไปเล็กน้อย คำถามนี้กำกวมเกินไปแล้ว “หม่อมฉันไม่อยากเป็นผู้หญิงที่สวยที่สุด แต่อยากเป็นผู้หญิงที่รวยที่สุดมากกว่าเพคะ”&nbsp;เขาหัวเราะกับคำตอบของเธอ  

 </div> 
