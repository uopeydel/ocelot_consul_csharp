 <div style="word-wrap: normal;width:90%;">
			
				
เจิมสำหรับนิยายเรื่องใหม่ค่ะ :&nbsp;สามชาติสามภพ คุณหนูเศษสวะไร้พลังยุทธ พระเอกกากไร้ฮาเร็ม และฮองเฮาตำหนักเย็นhttps://writer.dek-d.com/dek-d/writer/view.php?id=1772222&nbsp; &nbsp; &nbsp;นำแสดงโดยแอริล และ ดาราจากนิยายเรื่องอื่น...ส่วนรายการต่อไปที่ออนเวตติ้งลิสต์เป็นภาคพิเศษของเจ้าชายซีริลที่รับปาก FC ของซีริลไว้ว่าจะเขียนให้ค่ะ มี 6 ตอนด้วยกัน จะอัพเร็วๆนี้ส่วนเรื่องรีไรต์ (น้ำตาตก) ยังไม่ได้รีสักตอน....เดือนหน้าจะหาเวลานะคะ (ไม่รับปาก)คนที่รอรีไรต์ รบกวนอ่านเรื่องใหม่รอไปก่อนละกัน T^Tบทนำ คุณหนูเศษสวะไร้พลังยุทธอาณาจักรเวทมนตร์ อีสเทร่าแสงไฟสว่างไสวในเมืองหลวงของอาณาจักรอีสเทร่า วันนี้มีการเฉลิมฉลองใหญ่ เนื่องจากเจ้าหญิงพระองค์เล็กของราชวงศ์จะเข้าพิธีอภิเสกสมรสกับนายน้อยพาร์กเกอร์ บุตรชายพ่อค้าที่ร่ำรวยที่สุดในทวีปแห่งนี้หากพูดถึงตระกูลพาร์กเกอร์ ในสี่อาณาจักรเวทมนตร์บนทวีป ไม่มีใครร่ำรวยไปกว่านายท่านพาร์กเกอร์ บิดาของนายน้อยพาร์กเกอร์อยู่แล้วตระกูลพาร์กเกอร์นับว่ามีหน้ามีตา นอกจากความมั่งคั่งแล้ว เมื่อหลายปีก่อน คุณหนูมิร่า พาร์กเกอร์ บุตรสาวบุญธรรมของนายท่านพาร์กเกอร์ซึ่งรับเลี้ยงเด็กสาวกำพร้าผู้เป็นเครือญาติในตระกูล ได้รับการแต่งตั้งให้เป็นเจ้าหญิงพระชายาของเจ้าชายรัชทายาท เป็นที่รู้กันว่าเจ้าหญิงพระชายาคือว่าที่พระราชินีในอนาคตของอาณาจักรแห่งนี้นี่ไม่นับว่าตระกูลพาร์กเกอร์กลายเป็นตระกูลอันดับหนึ่งของอาณาจักรเป็นรองก็แต่ราชวงศ์หรอกหรือเหตุที่ผู้คนเฉลิมฉลองคืออะไร หากอยากรู้..งั้นลองถามบนถนนหนทางดูสิ“พวกเราต้องดื่มให้กับเจ้าหญิง แต่งงานแล้วรีบๆมีลูกหลายๆคน พระองค์จะได้ไม่มีเวลามาก่อเรื่องวุ่นวายอีก”“แน่ใจแล้วหรือ หากออกมานิสัยแบบเจ้าหญิง อาณาจักรเราจะมีตัววุ่นวายเพิ่มหรือเปล่า” สหายของเขากระซิบถาม“ฉันดื่มให้กับนายน้อยพาร์กเกอร์ ไม่แน่ใจว่าเขาจะมีชีวิตรอดไปได้อีกกี่วัน” อีกคนหนึ่งพูดขึ้นมาบ้าง“แต่นายน้อยพารก์เกอร์ตามจีบเจ้าหญิงมาเกินสิบปีแล้วไม่ใช่หรือ เขายังมีชีวิตรอดอยู่เลย”“นั่นเป็นเพราะ เจ้าหญิงจำชื่อเขาไม่ได้ต่างหากล่ะ พระองค์จะส่งระเบิดมาลงบ้านเขา แต่ส่งมาไม่ถูกเพราะว่าจำชื่อเขาไม่ได้”ทุกคนต่างพยักหน้าเห็นด้วยกับคำกล่าวนี้ ใครๆในอาณาจักรอีสเทร่าต่างก็ทราบกันทั่วหน้าว่าเจ้าหญิงแอริลโฉมงาม มีรสนิยมชอบผู้หญิงด้วยกัน และไม่เคยจำชื่อผู้ชาย...หากจะกล่าวถึงวีรกรรมที่ผ่านมาของเจ้าหญิงแอริล มารี อีสเทร่างั้นหรือ&nbsp;เริ่มจาก อายุ 8 ปี ประเมินวัดพลังเวท ปรากฏว่า ไม่มี ไม่มีแม้แต่นิดเดียว...เป็นเจ้าหญิงพระองค์แรกของราชวงศ์ที่ไม่มีพลังเวทอายุ 14 ใช้เส้นสายเข้าโรงเรียนเวทมนตร์ทั้งๆที่ตัวเองไม่มีพลังเวท พังเวทีประลองของโรงเรียน ซ้อมเพื่อนร่วมโรงเรียนหลายคน กรามหลุด แขนขาหัก ตบนักเรียนหญิงแก้มบวม ด้วยเหตุผลว่าเด็กผู้หญิงพวกนั้นปากเสียและหน้าตาสวยไม่ผ่านเกณฑ์ หากปากเสียแต่ความงามผ่านมาตรฐานของเจ้าหญิงแอริล...เจ้าหญิงจะทรงอภัยให้อย่างน่าเหลือเชื่อทางโรงเรียนตัดสินใจบีบบังคับให้พระราชาจับเจ้าหญิงย้ายโรงเรียน&nbsp;เหตุผล...เกิดจากการที่เจ้าหญิงไม่พอพระทัยพระสหายร่วมชั้นเรียน หลังจากดักซ้อมจนหนำใจแล้ว ยังทำการวางระเบิดหอพักจนอาคารพังไปครึ่งซีก โชคดีไม่มีใครอยู่ในหอพักเนื่องจากเป็นเวลาเรียนเอาง่ายๆ นอกจากเจ้าหญิงแอริลที่โดดเรียนมาวางระเบิดแล้ว เด็กนักเรียนคนอื่นไม่มีใครโดดเรียนเลย...ว่ากันว่า พระสหายผู้เป็นต้นเหตุของการวางระเบิดหอพัก คือ นายน้อยพาร์กเกอร์...นั่นทำให้คณะกรรมการโรงเรียนหมดความอดทนกับเจ้าหญิงพระองค์นี้ ถึงขั้นยื่นคำขาดกับราชวงศ์ให้เจ้าหญิงย้ายโรงเรียนโดยเร็วที่สุดทางอาณาจักรอีสเทร่าส่งเจ้าหญิงแอริลไปเรียนที่อาณาจักรฟานส์ซึ่งอยู่ติดกันแทนในวันที่เจ้าหญิงลาออก ทางโรงเรียนจัดงานฉลอง สามวันสามคืนอายุ 15 ย้ายโรงเรียน ไปสร้างวีรกรรมใหม่เปิดบ่อนพนันลับๆในโรงเรียน สายข่าวของราชวงศ์ฟานส์ทำหนังสือร้องเรียนมาที่อาณาจักรอีสเทร่าว่าเจ้าหญิงเปิดบ่อนการพนันพังเวทีประลองสองครั้ง ซ้อมเพื่อนนักเรียนทั้งหญิงและชาย หลังจากจบการศึกษาแล้ว ความประพฤติของเจ้าหญิงแอริลดูจะดีขึ้นบ้างเล็กน้อย อย่างน้อยไม่มีข่าวฉาวโฉ่ว่าไปวางระเบิดที่ไหนอีกอายุ 28 ปี ถูกจับแต่งงาน...ทุกคนต่างส่ายศีรษะ ไม่รู้ว่าจะสงสารใครระหว่างนายน้อยพาร์กเกอร์ที่หน้ามืดตามัวหลงรักคนผิดมาหลายปี แถมอนาคตยังมืดมนที่จะมีภรรยาแบบนี้หรือสงสารเจ้าหญิงแอริล...ที่ถูกจับแต่งงานแอริลในชุดเจ้าสาวสีขาว ประดับลูกไม้และคริสตัลนับร้อยเม็ดยาวลากพื้น ให้ความรู้สึกคันไปทั้งตัว สีหน้าของแอริลบูดบึ้งอย่างที่สุด ร่างบางสะบัดเส้นผมสีทองตัดสั้นที่ถูกคลุมด้วยผ้าคุมโปร่งสีขาวหลายรอบด้วยความหงุดหงิดเมื่อไหร่พิธีบ้าบอนี่จะเสร็จเสียที ความอดทนของเธอน้อยลงทุกทีๆชีวิตนี้ รวมถึงชีวิตที่แล้ว ไม่เคยคิดว่าตัวเองต้องมาใส่ชุดเจ้าสาวพระมารดาซับพระอัสสุชลหลายครั้งด้วยความตื่นตันพระทัย ใครๆต่างมีความสุขกับงานแต่งงานครั้งนี้ยกเว้นเธอ...หากไม่ใช่เพราะว่าเธอเสียพนันถึงห้าหมื่นเหรียญทอง พระมารดารับสั่งว่าจะไม่จ่ายให้ ยกเว้นเธอจะแต่งงานแล้วนำสินเดิมจากเจ้าบ่าวผู้ร่ำรวยจากตระกูลพาร์กเกอร์มาจ่าย เธอไม่มีทางยอมแต่งงานเด็ดขาดเธอตัดสินใจแล้ว แต่งตอนบ่าย ตอนเย็นหย่า เอาเงินมา หลังจากนั้นทางใครทางมันเธอเหลือบตามองเจ้าบ่าวข้างตัวที่ยืนคู่กันหน้าแทนบูชา สีหน้าระรื่นเขาเป็นที่สุด แอริลเห็นแล้วขัดใจยิ่งนัก จะยิ้มอะไรนักหนา เห็นแล้วไม่สบอารมณ์เสียงนักบวชก้องกังวานทั่ววิหาร“บัดนี้ขอประกาศให้แอริล มารี อีสเทร่า และ แอนโธนี่ พาร์กเกอร์ เป็นภรรยาและสามีกัน ภายใต้ความคุ้มครองและการอวยพรจากสวรรค์”ใครคือแอนโธนี่...ช่างเถิด ใครก็ช่าง แต่งบ่าย ตกเย็นหย่า…จบเรื่องเสียงกำกับข้างตัวบอกให้เธอหยดเลือดลงบนพันธะสัญญาการสมรส แอริลใช้ปลายเข็มสะกิดปลายนิ้ว หยดเลือดลงไปพร้อมชายหนุ่มข้างตัว“พันธะสัญญาการสมรสสมบูรณ์แบบแล้ว ขอแสดงความยินดีกับคู่บ่าวสาวด้วย”เสียงปรบมือและโห่ร้องดังก้องวิหาร ไม่เป็นไร แต่งอย่างเอิกเกริก หย่าแบบเงียบๆ“นังมิร่า ไหนแกบอกฉันว่าแต่งๆไปก่อน วันนี้แต่งบ่าย เย็นนี้ก็หย่ากันได้เลยไง” แอริลตะคอกใส่สาวงามเส้นผมสีน้ำตาลในชุดสีแดงฉูดฉาด“หย่าคือสิ่งใด” เจ้าหญิงอเดลลีน พระพี่นางของแอริลถามขึ้นมาด้วยน้ำเสียงงุนงง พร้อมกับหันซ้ายขวามองแอริลสลับกับมิร่าด้วยความสับสนใบหน้างามหยาดเยิ้มนั้นแสยะยิ้ม “ใครใช้ให้เธอไม่อ่านหนังสือ ไม่รู้หรือไงว่า โลกเวทมนตร์แห่งนี้ไม่มีการหย่า...พันธะสัญญาเวทโลหิตแห่งการสมรสไม่สามารถทำลายได้”เจ้าหญิงอเดลลีนพยักพระพักตร์ เส้นผมเปียยาวลากพื้นของเธอขยับเป็นจังหวะตามการเคลื่อนที่ของศีรษะ “มิร่าพูดถูก พันธะเวทโลหิตไม่สามารถลบล้างได้ไม่ว่ากรณีใดก็ตาม”“แก..แกหลอกฉัน” แอริลกัดฟันเตรียมตัวปราดเข้าไปซ้อมสาวงามตรงหน้า “$%&amp;**()_(*&amp;^%$)+_&amp;^%$)(เซ็นเซอร์คำหยาบ)”นางกำนัลต่างช่วยกันจับแอริลไว้ ปกติเธอชอบหญิงงาม แต่ขอยกเว้นนังมิร่าไว้สักคน ความร้ายกาจของแม่นี่ทำให้เธอมองข้ามความงามไป บอกตัวเองซ้ำแล้วซ้ำอีกว่าต้องระวังนังนี่ไว้ให้มาก สุดท้ายยังพลาดท่าหลงกลนังพี่สะใภ้ตัวร้ายจนได้ต่อหน้าพี่ชายเธอเสแสร้งเป็นหญิงสาวแสนดี พี่ชายซื่อบื้อของเธอถูกแม่นี่จูงจมูกตลอดมิร่ายิ้มร้าย ก่อนจะตีสีหน้าไร้เดียงสา “แอริลคงจะตื่นเต้นไปสักหน่อย พาเข้าไปเก็บตัวในห้องสงบสติอารมณ์รอเจ้าบ่าวคงจะดีกว่า”เธอถูกลากเข้าไปขังในห้องนอน หูได้ยินเสียงนังมิร่าตัวร้ายพูดกับพี่หญิงอเดลลีน “ต้องบอกแอนโธนี่ว่าอย่าดื่มมาก อยู่ในงานเลี้ยงอีกครู่หนึ่งก็เข้าห้องหอได้แล้ว”หูของแอริลที่ถูกนางกำนัลหลายคนช่วยกันหิ้วปีกได้ยินเสียงพี่หญิงอเดลลีนแสดงความกังวลออกมา “แล้วจะไหวหรือ กลัวแต่แอนโธนี่จะโดนแอริลรังแก”มิร่าหัวเราะ “ฉันบอกเจ้าบ่าวไว้แล้ว ไม่ต้องพูดมาก จับกดเลย”กำแพงพระราชวังเงาร่างเล็กๆในชุดกรุยกรายสีขาวกำลังปีนขึ้นบนกำแพง“เวร $%^*)(*)!@#$$$## (เซ็นเซอร์คำหยาบ) ทำไมกำแพงมันสูงอย่างนี้” แอริลสบถสาบานสาปแช่งบรรพบุรุษของเธอเองที่สร้างกำแพงวังมาสูงขนาดนี้กว่าจะปีนหมด แทบหมดแรงหากหนีไม่ทัน จะต้องมีสามีแล้ว ไม่มีอะไรในชีวิตที่แอริลกลัวเท่านี้มาก่อนที่ผ่านมาเธอเป็นใคร ชาติก่อนเธอเป็น นายเอส เด็กแว้นในตำนาน ขาซิ่งมอเตอร์ไซด์ผู้ยิ่งยง ขากระทืบรุมซ้อมชาวบ้านมานักต่อนัก หัวโจกระจำซอยและสถานบันเทิงยามราตรี มือประกอบระเบิดผู้ยิ่งใหญ่ ขนาดที่ตกวิชาฟิสิกซ์ เคมี ซ่อมไม่เคยผ่าน แต่สามารถประกอบระเบิดได้ เอาเป็นว่าหากอาจารย์มาเห็นผลงานเขาต้องปลื้มใจแน่นอนเขาแค่ประกอบระเบิดพลาด ตายอนาถ มาเกิดใหม่ อนาถกว่านั้น ดันเกิดเป็นเจ้าหญิงรูปงาม ร่างบางระหง ผมสีทอง ตาสีฟ้าบ่นไปก็เท่านั้น เป็นเจ้าหญิงมาเกือบ 30 ปีแล้วที่ผ่านมายอมทุกอย่างแล้วไง คนขี้เกียจเรียนอย่างแอริลต้องทนไปเรียนหนังสือ ทนไปสอบ เพราะว่าไม่อยากแต่งงานพี่หญิงเคยบอกว่าหากยอมเรียนหนังสือ จะไม่ต้องแต่งงานแค่คิดว่าจะถูกผู้ชายจับกด แอริลก็สยดสยองแล้ว ที่ผ่านมาสมัยเป็นนายเอสมีแต่จับคนอื่นกดระหว่างที่ใจลอย ขาก้าวพลาดเหยียบถูกอากาศ...ลืมไปว่าเธออยู่บนกำแพง...ร่างงามในชุดเจ้าสาวลอยดิ่งลงสู่บ่อโคลนอย่างสวยงาม...เหมือนเพ็พพ้าพิ๊ก (peppa pig) เล่นโคลน...ผ่านไปสองชาติภพแล้ว....ต่อไปเชิญพบกับชาติที่สามของแอริล เอ้ย...คุณหนูเศษสวะไร้พลังยุทธ...ติดตามได้จากลิ้งค์ข้างต้น

 </div> 
