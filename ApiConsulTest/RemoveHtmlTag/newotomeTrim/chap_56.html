 <div style="word-wrap: normal;width:90%;">
			
				
เรียนท่านผู้มีอุปการะคุณทุกท่าน รบกวนอ่านคำเตือนก่อนเล็กน้อย1.	พังโอโตเมะภาคย่อยนี้จัดให้ตามคำขอของ FC เจ้าชายซีริล ดังนั้น FC จอมมาร หากท่านคิดว่ารับไม่ได้กรุณาปิดไป ไรท์ไม่อยากถูกถล่มบ้าน2.	ภาคนี้คือพังอีกแบบหนึ่ง ใช้เซ็ตติ้งที่มีนักอ่านเสนอมา เป็นเวอร์ชั่นส่งเจ้าชายตอนอายุมากแล้วกลับไปเป็นบั๊กในเกมฉบับออริจินอลที่ไม่มีพวกหลุดโลกเข้ามาป่วนดังนั้นเวอร์ชั่นนี้จะดำเนินเรื่องโดยพระเอกหมายเลข 1 ทะลุมิติกลับไป เจอกับนางร้ายแบบต้นฉบับ(ตัวจริง) นางเอกแอ๊บแบ๊วตัวจริงที่สะสมฮาเร็มอยู่ และน้องชายลูกแหง่รักสัตว์ของจริงอีกเช่นกันคาแร็คเตอร์จะคงเดิมแต่ไม่ตีสองหน้า คือท่านเลิกเล่นละครไปนานละ นิสัย..เอ่อ..คล้ายๆเดิม เผด็จการกว่าเดิม ไม่นุ่มแต่ดุมาก ปมในใจจะเยอะ อะไรๆก็มีความหลังไปหมด&nbsp;3.	นางร้ายต้นฉบับ (เรนิส) ก็คือนางร้ายจริงๆ นางถูกโปรแกรมมาให้หลงผู้ชาย…แบบไม่มีเหตุผล คือนางรักของนาง ความชอบพระเอกของนางอยู่ในระดับเครซี่มากระดับ 10 และเกลียดนางเอกแบบไร้เหตุผลเช่นกัน ฟังก์ชั่นนางคือกำจัดผู้หญิงรอบตัวพระเอกของนางและกำจัดนางเอกด้วย(ถ้าทำได้) รวมถึงหาทางจับพระเอกของตัวเองแบบไม่เลือกวิธีและสำหรับนางเอก (เจนนี่) เป้าหมายนางคือจีบผู้ชายและโปรยเสน่ห์ เพราะนี่คือเกมจีบหนุ่ม&nbsp;4.	ภาคมีทั้งหมด 7 ตอน ตอนแรกจะเขียนแค่ 2 ยาวๆ แต่จบไม่ลง นี่ขนาดแต่ละตอนยาวมากๆ ทำไปทำมา ทำไมมันยาวจัง…ภาคนี้ไม่เน้นฮาค่ะ แต่ทำไปทำมาไม่รู้ทำไมแอบขำนางร้ายต้นตำรับสปีดในการอัพ อย่างน้อยสัปดาห์ละ 1-2 ครั้งค่ะ จนครบ 7 บท5.	ภาคนี้ลบเมื่อไหร่ไม่แน่ใจ จะลบแล้วจะบอกค่ะ ส่วนภาคแรกที่ปิดรอแก้ ยังคงอยู่ในไหดองต่อไป… ขออภัยคนที่รอไว้ ณ ที่นี้ด้วยถ้าเข้าใจตรงกันแล้ว เริ่มได้ค่ะ๘๘๘๘๘๘๘๘๘๘๘๘๘๘๘๘๘๘๘๘๘๘๘๘๘๘๘ซีริลรู้สึกถึงแสงสว่างที่ผ่านเปลือกตาเข้ามา ท่ามกลางความฝันอันสับสนหลังเหตุการณ์เมื่อคืน เสียงร้องไห้ คำพูดหลายคำที่มีคนผลัดกันมาพูดกับเขาเขาลืมตาขึ้นมา ภาพที่เห็นเป็นเพดานห้องที่แปลกไป ไม่ใช่เพดานหรูหรามีภาพเขียนเทวดาบนนั้น ที่นี่ไม่ใช่ห้องนอนส่วนตัวของเขาในพระราชวังตอนนี้เขาอยู่ที่ไหน…หรือจะมีคนพาเขามารักษาในวิหารความเจ็บปวดหายไปจนหมด เขาค่อยๆลุกขึ้นปรับสายตาไปรอบๆ แสงสว่างทำให้เขากระพริบตาถี่ๆเขาตกตะลึง…เขาจำที่นี่ได้ นี่เป็นห้องนอนของเขาสมัยยังเรียนอยู่ที่โรงเรียน เขากลับมาอยู่ที่นี่ได้อย่างไร“ฝ่าบาท” เสียงใครคนหนึ่งเรียกเขาตั้งแต่เขารับตำแหน่งเป็นพระราชาตอนอายุ 24 ปี ไม่เคยมีใครใช้คำๆนี้เรียกเขาอีกเขาหันไปมองต้นเสียง“ฝ่าบาท วันนี้เปิดเรียนวันแรก…”เขานิ่งอึ้งอยู่ ความคิดเขาสับสนไปหมด วันนี้เปิดเรียนวันแรก เขาเรียนจบไปนานมากแล้ว…หรือนี่เป็นความฝันเขาก้มลงมองมือของตัวเองก่อนที่จะเดินไปส่องกระจกที่ติดอยู่ตรงผนังห้อง ตำแหน่งที่เขาใช้สำรวจตัวเองเวลาแต่งตัวเสร็จสมัยยังอยู่ที่นี่ไม่น่าเชื่อว่าผ่านไปหลายปี เขายังจำมันได้ภาพที่เห็นทำให้เขาตกตะลึงไปอีกครั้ง เขากลับเป็นเด็กหนุ่ม ภาพในกระจกเป็นภาพเขาตอนเด็กหนุ่มอายุประมาณ 15-16ปีมือเขาสัมผัสกระจกรู้สึกได้ถึงความเย็นของมัน…เมื่อรู้สึกว่าเย็น ย่อมไม่ใช่ความฝัน…เขาได้ยินน้ำเสียงเขาถามองครักษ์คนสนิท “ปีนี้เรา..เอ่อ ฉันอายุเท่าไหร่”“ฝ่าบาท..ทรงประชวรหรือเปล่า” องครักษ์คนสนิทเขาทำเสียงไม่แน่ใจนัก เหมือนคำถามนี้เขาของช่างเป็นคำถามที่ไม่ค่อยปกติ ทำให้ชวนสงสัยว่าเขาน่าจะป่วย“ตกลงฉันอายุเท่าไหร่”&nbsp;“ปีนี้ฝ่าบาทย่าง 16 ปี”“วันนี้เปิดเทอมวันแรก..” เขาย้อนถามคำถามที่องครักษ์พูดขึ้นเมื่อสักครู่“พะย่ะค่ะ วันนี้เป็นวันเปิดเทอมวันแรก”มันคือปาฏิหาริย์หรือว่าสิ่งใดที่สวรรค์กำหนดมา ทำให้เขากลับมาอยู่ที่นี่ได้เขาทรุดตัวนั่งลงบนเก้าอี้กลมหรูหราที่วางอยู่ เก้าอี้ตัวนี้หลังเรียนจบ เขาเอามันกลับไปที่พระราชวังด้วย มันพังไปหลายปีแล้วเขาจำได้ว่าตอนนั้นเขาโกรธใครสักคนหนึ่ง น่าจะเป็นนางกำนัลสักคนที่พยายามเข้าหาเขาจนเกินงาม เขาใช้เวทไฟจุดใส่กระโปรงของเธอ และชายกระโปรงติดไฟมันไปโดนเก้าอี้ตัวนั้นไหม้ เขาสั่งปลดหญิงสาวคนนั้นด้วยเหตุผลไร้สาระว่าทำเก้าอี้เขาพังเมื่อคืนเกิดอะไรขึ้นมันเป็นงานเลี้ยงปีใหม่ มีแค่การดื่มไวน์อวยพรและเลี้ยงอาหารเล็กๆน้อยๆ เขายกเลิกงานเต้นรำมานานด้วยเหตุผลที่ว่าเขาไม่มีอารมณ์อยากเต้นรำ มันกระตุ้นความทรงจำความหลังของเขา เมื่อเขาไม่อยากเต้นรำ ดังนั้นใครก็ไม่มีสิทธิ์เต้นรำต่อหน้าเขาแต่เหตุผลที่เขาประกาศออกไปกลับฟังดูสวยงาม “อาณาจักรของเรายังมีคนยากจนอยู่มาก ชนชั้นสูงไม่ควรใช้ชีวิตหรูหราฟุ้งเฟ้อ งานเต้นรำถือเป็นความหรูหราที่ไร้สาระ”ไม่สิ…เมื่อหลายปีก่อนมีอยู่ปีหนึ่งที่เขาจัดงานเต้นรำตอนปีใหม่ ตามคำขอของเธอ ด้วยเหตุผลที่ว่าเธอไม่เคยเห็นงานเต้นรำในเมืองหลวงมาก่อน เธอหัดเต้นรำมาหลายปีไม่มีโอกาสได้แสดงฝีมือเพราะท่านพ่อท่านแม่ของเธอไม่ชอบ เขาอนุญาตให้จัดงานเต้นรำตอนปีใหม่ ทุกคนต่างดีใจและสนุกสนานกับมันเขากลับไม่พอใจเมื่อมองเด็กสาวตัวน้อยที่เริ่มมีเค้าเป็นหญิงสาวสวยเต้นรำกับชายหนุ่มมากหน้าหลายตา ชายหนุ่มหน้าตาดีคุณสมบัติเพรียบพร้อมหลายคนต่างมายืนรอเพื่อจะขอเธอเต้นรำ&nbsp;ลูกสาวที่เขาฟูมฟักมากับมือ อยู่ในอ้อมแขนของชายอื่นเปลี่ยนกันไปเรื่อยๆ ภาพนี้ทำให้เขาหงุดหงิดใจยิ่งนักเธอน่าจะเป็นความรักในรูปแบบหนึ่งของเขา ความรู้สึกที่มีต่อเธอเหมือนเป็นตัวแทนของลูกสาวของเขากับผู้หญิงที่เขารัก ลูกสาวที่ในชีวิตจริงเขาไม่มีโอกาสได้มี…และนี่เป็นครั้งแรกที่เขามีความเห็นตรงกับน้องชายลูกแหง่ ผู้ชายพวกนั้นไม่มีใครดีพอและคู่ควรกับเธอ…ไม่มีสักคนปีถัดมาและถัดๆไป ไม่มีการจัดงานเต้นรำอีก ไม่ว่าเธอจะโอดครวญขอให้เขาจัดกี่ครั้งก็ตามเหตุผลที่เขาให้กับเธอคือ “การตามใจอย่างไร้ขอบเขตจะทำให้ลูกเสียคน”เธอหน้าม่อยกับเหตุผลนั้น แต่ยอมรับแต่โดยดีและไม่เซ้าซี้อีกเขาย้อนกลับมาทบทวนความทรงจำเหตุการณ์เมื่อคืนอีกครั้ง ไวน์แก้วนั้นมีปัญหา เขาไม่เคยคิดว่าจะมีใครกล้าวางยาพิษเขา ปัญหาคือ…ใครเป็นคนทำ เขามีศัตรูไม่น้อย มีคนมากมายอยากให้เขาตายเหตุการณ์หลังจากนั้นวุ่นวาย เขารู้สึกตัวอีกที เขานอนอยู่บนเตียง เสียงสะอื้นของเฌอร์ดังอยู่ข้างๆ มือข้างหนึ่งของเขาถูกกุมไว้ เขารู้สึกได้ถึงน้ำตาที่หยดลงบนมือ ตอนนั้นเขาลืมตาขึ้นมอง เสด็จแม่หลั่งพระอัสสุธาราให้เขา เสียงกระซิบของเสด็จแม่ข้างหูเขาบอกข้อความอะไรสักอย่างหนึ่งให้เขารับรู้หลังจากนั้นภาพพร่าเลือน เขาเห็นเด็กสาวคนหนึ่ง ไม่สิ ตอนนี้เธอเป็นหญิงสาวแล้ว&nbsp;ดวงตาของเธอมีน้ำตาคลอเอ่อ เธอโน้มตัวลงมาใกล้เขา น้ำเสียงหวานๆของเธอดังเข้ามาข้างหู “เป็นฝีมือใคร”มือของเธอเอื้อมมาจับมือของเขาไว้เขาหลับตาลง คนที่เขาสงสัยมีอยู่ไม่กี่คน แต่ถ้าเขาตาย ใครได้ประโยชน์จากเรื่องนี้บ้าง…มีไม่น้อยเขาแค่นหัวเราะในใจ คนพวกนั้นคิดว่าเซลด้าถ้าเซลด้าเป็นพระราชินีจะกระจอกจนถูกบงการได้อย่างงั้นหรือเด็กที่เขาเลี้ยงและบรรจงปั้นมากับมือ จะไร้ความสามารถไม่ประสีประสาได้อย่างไร นั่นเป็นการดูถูกความสามารถของเขาชัดๆเมื่อหลายปีก่อนเขาเคยสัญญากับเด็กหญิงคนหนึ่งไว้ว่าเขาจะเปลี่ยนลูกเป็ดให้เป็นหงส์ นี่ถือเป็นผลงานชิ้นเอกของเขาทีเดียว&nbsp;ปลายนิ้วเขียนตัวหนังสือบนฝ่ามือของเธออย่างอ่อนแรง ชื่อคน 4 คนที่เขาสงสัยเขาได้ยิน เสียงกลั้นสะอื้นของเธอ เธอพยายามจะไม่ร้องไห้เขาหลับตาลง เธอคงเป็นคนเดียวในเวลานี้ที่เขาเป็นห่วง &nbsp;หากเขาตายขึ้นมาจริงๆ เธอจะอยู่อย่างไรและจะเอาตัวรอดอยู่บนบัลลังก์ท่ามกลางสภาขุนนางและบรรดาผู้ครองแคว้นที่เปี่ยมไปด้วยเล่ห์กลได้ไหมแต่อีกความคิดหนึ่ง ท่านพ่อท่านแม่จริงๆของเธอ คงไม่ปล่อยให้เธอเผชิญชะตากรรมบนบัลลังก์อยู่คนเดียวแน่นอนที่สำคัญ เธอไม่ใช่เด็กหญิงไร้เดียงสาคนนั้นอีกแล้วเสียงเธอคุยกับใครสักคน “ทำอะไรสักอย่างได้ไหม ถือว่าฉันขอร้อง”เสียงอีกฝ่ายตอบกลับมาว่าอะไรสักอย่าง“ได้โปรด…” เสียงเธอวิงวอนขอร้องใครคนนั้น&nbsp;หลังจากนั้น ความรู้สึกเขาพร่ามัวอยู่ในความฝันและความทรงจำเก่าๆเขาทบทวนเรื่องที่ผ่านมา เขาเป็นพระราชาที่มีอำนาจสูงสุดมาหลายปี อยากทำอะไรก็ทำ ไม่มีใครกล้าขัดใจ… ที่จริงก็มีคนขัดใจเขาอยู่บ้างแต่เขาพยายามทำเป็นมองไม่เห็นน้องชายลูกแหง่ที่อยู่ในแคว้นเทรลิสที่นานๆจะเข้าเมืองหลวงสักครั้งเขาห้ามผู้ครองแคว้นพาคู่สมรสเข้าเมืองหลวง…ใครคนใดคนหนึ่งเท่านั้นจะที่จะเข้าเมืองหลวงได้ เพราะเขาไม่อยากเห็นคู่รักคู่นั้นส่งสายตาต่อหน้าเขา มันบาดใจเขาออกกฎเข้มงวดหลายอย่าง สภาขุนนางไม่มีใครมีปากเสียง องครักษ์รวมถึงอัศวินในกองทัพไม่มีใครกล้าแตกแถวออกมาท้าทายเขา อย่างน้อยไม่กล้าแสดงตัวท้าทาย แต่นั่นไม่ได้รวมถึงความคิดในใจความเข้มงวดของเขาเพิ่มขึ้นทุกปี บ้านเมืองเป็นระเบียบเรียบร้อย แค่เขาปรายตามอง ทุกคนก็หุบปากไม่มีใครกล้าพูดอะไรหลังจากนั้นเป็นความทรงจำวัยเด็กปนเปเข้ามาเป็นช่วงๆเหมือนห้วงฝัน จบลงที่เหตุการณ์หลังปีใหม่ วันที่พันธะหมั้นหมายถูกยกเลิกไปเสียงของเธอคนนั้นดังแว่วเข้ามา มีคำว่า “พันธะเวทโลหิต” “พร้อมที่จะจงรักภักดีและสนับสนุนเจ้าชายซีริล…ตลอดไป”วูบหนึ่ง เขามีความคิดว่าเขาอยากกลับไปแก้ไขเหตุการณ์ตอนนั้น แม้มันจะเป็นไปไม่ได้ก็ตามเสียงสวดมนต์ขอพรให้กับเขาดังแว่วเข้ามาเป็นพักๆ แล้วหยุดหายไปเสียงทุ้มของใครสักคนถามเขาขึ้นมา “ฝ่าพระบาท มีความปรารถนาใดในใจที่ต้องการบ้าง”เขาไม่แน่ใจว่าเขาตอบคำถามนี้ไหม เขาไม่น่าจะมีเสียงพูดออกไปด้วยซ้ำ“คำขอสุดท้ายจะจะเป็นจริงได้สำหรับคนผู้เดียว เพียงสิ่งเดียว และเพียงครั้งเดียวเท่านั้น”หรือคำขอร้องต่อสวรรค์ของเขากลายเป็นจริง“ฝ่าบาท” เสียงเรียกนั้นทำให้เขาหลุดออกจากภวังค์ “ใกล้ได้เวลาแล้ว ยังไม่ทรงเปลี่ยนฉลองพระองค์”ชุดนักเรียนที่แขวนอยู่ทำให้เขารู้สึกกระดาก…เขารู้สึกเหมือนตัวเองอายุตั้งเท่าไหร่แล้ว ยังต้องกลับมาใส่ชุดนักเรียนถึงตอนนี้เขาจะอายุไม่ถึง 16 ปีก็ตาม แต่อายุจริงๆเขาอีกไม่กี่ปีก็จะห้าสิบแล้วเขาชักสีหน้าไม่พอใจ องครักษ์คนสนิทรู้สึกได้ทันทีถึงความเปลี่ยนแปลง “ฝ่าบาท ทรงอารมณ์ไม่ดี”เขามองหน้าอีกฝ่ายด้วยสายตาเย็นชา เขาเพิ่งนึกออก สมัยยังเป็นเจ้าชาย ภาพพจน์ที่เขาแสดงออกคือเจ้าชายที่สุภาพอ่อนโยน…แต่เขาไม่ได้ทำอย่างนั้นมาหลายปี จนลืมไปแล้วว่ามันทำอย่างไรแม้แต่ต่อหน้าเซลด้าเอง ถึงแม้ว่าเขาจะอ่อนโยนกับเธอมากกว่าคนอื่น แต่ก็ไม่ได้อ่อนโยนเหมือนสมัยที่เขาแกล้งทำนั่นสิ…การปั้นหน้าแบบนั้นทำอย่างไร เขาลืมไปหมดแล้ว…ซีริลเดินลงมาจากตึกนักเรียน หากคำนวนจากอายุ ปีนี้เขาขึ้นปีที่สอง เขาพยายามทบทวนความทรงจำว่าตึกเรียนอยู่ที่ไหนเขาถอนหายใจยาว ข้อเสียของการย้อนเวลาคือต้องมาเริ่มต้นเรียนหนังสือใหม่ ความรู้สึกเวลาใส่ชุดนักเรียนคือความไม่ชินและไม่ค่อยเต็มใจเท่าไรนักเขาไม่ได้ก้าวลงบันไดไปทันทีแต่หยุดยืนมองต้นเชอร์รี่บลอสซั่มที่กำลังออกดอกสีชมพูบานสะพรั่ง ในใจคิดถึงลูกแก้วมายาของเรนิสที่จริงเขามีของสะสมพวกนี้เก็บไว้หลายชิ้นในกล่อง แต่ไม่เคยเปิดออกมาดูให้แสลงใจเด็กสาวในชุดนักเรียนหญิง เส้นผมยาวสีชมพูปลิวสยายกับแรงลมพร้อมกับกลีบดอกเชอร์รี่บลอสซั่มปลิวรอบตัวเธอทำให้ภาพนั้นดูสวยงามราวกับภาพวาดเข้ามาในลานสายตาของเขาเขาจ้องมองภาพนั้นนิ่งๆ แววตาเขาเปลี่ยนทันทีไม่คิดว่าจะเจอเธอที่นี่&nbsp;เธอเงยหน้าจากบันไดขั้นล่างขึ้นมามองหน้าเขา สายตาเธอคล้ายตกตะลึง พอเธอรู้สึกตัวเธอส่งยิ้มให้เขาพร้อมแววตาสุกใสดูไร้เดียงสาเขาอาจจะประทับใจในภาพอันสวยงามราวกับนางฟ้าของเธอก็ได้ หากเขาไม่เคยรู้จักเธอมาก่อนเขาพึมพำชื่อเธอเบาๆ “เจนนี่”รอยยิ้มเธอกว้างขึ้นกว่าเดิม “รู้จักฉันด้วยหรือคะ”เขาก้าวลงบันไดมา ไม่ได้สนใจจะทักทายเธออีก ก่อนที่จะเดินผ่านเธอไป“เดี๋ยวก่อนค่ะ เอ่อ..เธอ..ชื่ออะไรคะ”เขาไม่ได้หยุดเดิน เขาไม่มีความจำเป็นอะไรต้องตอบเธอ แค่เด็กสามัญชนคนหนึ่ง…ไม่สิ เธออาจจะเป็นลูกนอกสมรสของตระกูลเทรลิสอย่างที่เขาเข้าใจ และในอนาคตเธอจะใช้ความสวยกับความเสแสร้งของเธอ…จนเธอได้สามีที่สูงศักดิ์มากความสามารถแล้วอย่างไร เธอกับเขาไม่เคยถูกชะตากันอยู่แล้ว แค่ผู้หญิงสวยชอบเสแสร้งเล่นละครคนหนึ่งจังหวะที่เขากำลังเดินสวนเธอออกมา ร่างบางๆร่างหนึ่งโผล่มาจากแนวพุ่มไม้สูงด้านข้างพุ่งมากระแทกเขาด้วยความรีบร้อน เขาเม้มปากด้วยความไม่พอใจไม่เคยมีใครกล้ากระแทกเขา เขาปรายตามองไปที่คนคนนั้น“ฝ่าบาท..” เด็กสาวพูดขึ้นมาอย่างเก้อเขิน “หม่อมฉันไม่ได้ตั้งใจ”เขากระพริบตาถี่ๆครู่หนึ่งเพื่อให้แน่ใจว่าเขาไม่ได้ตาฝาดไป เซลด้า? ไม่สิ คล้ายแต่ไม่เหมือนกันทีเดียว “เรนิส” ตอนอายุ 14 เพิ่งเข้าโรงเรียนปีแรกเขาจำเธอในปีนั้นได้ เธอวิ่งเขามาตอนเขาทักทายกับเจนนี่ครั้งแรกพร้อมกับพี่ชายบุญธรรมตัวอ้วนนั่น วัดระยะห่างระหว่างเขากับเจนนี่ และประเมินอัตราการตกของกลีบดอกไม้เพื่อเอาไปทำสินค้าขาย…ทั้งเขาและเธอยืนนิ่งจ้องกันอยู่นาน เธอก้มหน้าลง “ฝ่าบาททรงกริ้วหม่อมฉัน”เขาโกรธงั้นหรือ…อะไรทำให้เธอคิดแบบนั้น ตอนแรกเขาแค่ไม่พอใจที่มีคนมากระแทก แต่พอเห็นว่าเป็นเธอ เขาเลยตกตะลึงไปเท่านั้นเขาส่ายหน้าเบาๆว่าเขาไม่ได้โกรธ แต่เธอกลับมองหน้าเขาอย่างกริ่งเกรง “แล้วทำไมทรงทำพระพักตร์แบบนั้น”เขาหลุดรอยยิ้มฝืนๆออกมาเล็กน้อย เธอคงไม่ชินกับหน้า “ปกติ” ของเขา เขาลืมไปแล้วการปั้นหน้าให้ดูอ่อนโยนตลอดเวลามันทำอย่างไร ถึงเขาไม่ลืม เขาก็ขี้เกียจจะทำ&nbsp;เธอเคยบอกเขาเองไม่ใช่หรือว่าเขาเป็นจอมเสแสร้ง ไม่จริงใจ หลังจากนั้นเขาก็เลิกปั้นหน้ากับเธอเขาจ้องมองเธอตั้งแต่หัวจรดเท่า เรนิสไม่เหมือนเดิม มีบางอย่างเปลี่ยนไป บอกไม่ถูกว่าเป็นอะไร เขานึกไม่ออกจนกระทั่งเด็กหนุ่มคนหนึ่งเดินมาข้างหลังเธอพร้อมกับเพื่อนรูปร่างอ้วนอเล็กซิสกับเธมม์“เรนิส ได้เวลาเข้าห้องเรียนแล้ว” อเล็กซิสเตือนเธอเบาๆเรนิสชักสีหน้าใส่ “ฉันรู้แล้ว เรื่องนี้ไม่ต้องให้นายมาบอก เชิญไปเสวนากับเพื่อนจากสถานสงเคราะห์เด็กกำพร้าของนายก็แล้วกัน”เธอเดินเชิดหน้าเข้าตึกเรียนไปอย่างหยิ่งยะโสเขามองตาเธอไปด้วยความสงสัย เรนิสไม่ชอบอเล็กซิสมาแต่ไหนแต่ไร แต่นี่พวกเขาน่าจะเจอกันวันนี้วันแรก ทำไมแสดงท่าทางแบบนี้ต่อกันเรนิสไม่เคยมีพฤติกรรมแบ่งชนชั้น เท่าที่เขาเคยสัมผัส เธอคบเพื่อนสามัญชนได้“ฝ่าบาท” อเล็กซิสพูดขึ้นมาด้วยความเกรงใจ “น้องสาวเสียมารยาทอีกแล้ว”“น้องสาว?” เขาทวนคำพูดของอเล็กซิสเบาๆ นั่นแปลว่าอเล็กซิสเป็นลูกบุญธรรมของตระกูลเทรลิส ไม่ใช่เธมม์อเล็กซิลกับเธมม์เดินจากไปครู่หนึ่งแล้ว เขายังงุนงงสับสนกับเรื่องราว…นี่ไม่เหมือนกับเหตุการณ์ที่เคยเกิด มันน่าจะมีจุดเปลี่ยนตรงใดตรงหนึ่งเสียงเรียกดังมาด้านหลังเขา “พี่ชาย..”เขาหันขวับไปมอง..น้องชายลูกแหง่ตอนอายุ 14 เด็กหนุ่มหน้าสวยยืนยิ้มอยู่ตรงหน้าเขา ท่าทางยินดีอย่างปิดไม่มิด“นายมีธุระอะไร” เขาถามอย่างเย็นชา สายตามองน้องชายด้วยความหวาดระแวงซิลบาสเตียนไม่เคยยิ้มให้เขาแบบนี้ตั้งแต่หลังอายุ 8 ขวบ ระยะหลังแม้จะญาติดีต่อกันระดับหนึ่ง(?) รอยยิ้มที่มอบให้ไม่เคยเป็นแบบนี้ วันนี้จะมาไม้ไหน เขาไม่ไว้ใจ“พี่ชายอารมณ์ไม่ดีเรื่องอะไร” ซิลบาสเตียนถามเขาพร้อมรอยยิ้มที่ไม่หุบลง“เปล่า” เขาไม่อยากบอกว่าเขาเริ่มหงุดหงิดตั้งแต่เห็นหน้าคนตรงหน้า “นายมีธุระอะไร”“พี่ชาย เมื่อเช้ามีคนส่งข่าวมาว่าแมวที่เลี้ยงไว้คลอดลูกออกมาครอกหนึ่ง มีลูกแมวน่ารักๆหลายตัวเลย พี่ชายอยากได้เอาไปเลี้ยงบ้างไหม”มุมปากเขาแทบกระตุก เขารู้ว่าซิลบาสเตียนมีสัตว์เวทย์เป็นแมว แต่น้องชายลูกแหง่ในความทรงจำเขาไม่สนใจแม้กระทั่งคน &nbsp;สิ่งมีชีวิตชนิดอื่นยิ่งไม่ต้องพูดความสนใจของน้องชายลูกแหง่มีแค่พระมารดา ภรรยาสุดที่รักและลูกๆเท่านั้น เรื่องอื่นซิลบาสเตียนไม่เคยแยแสแคว้นเทรลิสจะล่มจม อาณาจักรจะแตกเป็นเสี่ยงๆ เงินจะหายเท่าไหร่ ซิลบาสเตียนไม่เคยสนใจ แต่ที่ต้องใส่ใจเป็นเพราะไม่อยากโดนภรรยาโกรธเมื่อเห็นเขาไม่ตอบ น้องชายเขาพูดประโยคถัดไป “แมวตัวนั้นมันตกน้ำตอนท้อง ฉันไปช่วยมันไว้ เลยเอามันมาเลี้ยงต่อ ตอนนี้มันคลอดแล้ว ลูกแมวพวกนั้นน่าจะน่ารักทีเดียว”…ซิลบาสเตียนเลี้ยงแมวเป็นตัวๆ แมวที่ไปช่วยมาตอนมันตกน้ำ แถมเป็นแมวตัวเมียที่ท้อง แล้วตอนนี้นำลูกแมวมาเสนอให้เขาเอาไปเลี้ยงต่อ…น้องชายลูกแหง่รักสัตว์ตั้งแต่เมื่อไหร่ ทำไมเรื่องนี้เขาไม่เคยรู้มาก่อนน้ำเสียงเขาตะกุกตะกักเล็กน้อย “ไม่เป็นไร ขอบใจ”ซิลบาสเตียนทำหน้าผิดหวัง “นึกว่าพี่ชายจะชอบเสียอีก”เขาไม่ชินกับน้องชายลูกแหง่แบบนี้…เขาหาเรื่องปลีกตัวจากอีกฝ่ายทันทีเพื่อจะหาที่ตั้งหลัก “นายไม่รีบไปห้องเรียน เพื่อนๆไปกันหมดแล้ว”เขาเจอแวนที่หน้าห้องเรียน แวนกำลังหยอกล้อกับเพื่อนนักเรียนสาวที่ทำหน้าเก้อเขิน“ซีริล” แวนมองเห็นเขาและทักขึ้นมาด้วยความยินดีเขาพยักหน้าให้ พร้อมรอยยิ้มน้อยๆด้วยความโล่งอก อย่างน้อยมีคนหนึ่งที่ยังดูเป็นปกติ…ในขณะที่คนอื่นดูแปลกประหลาด&nbsp;ยังดีแวนที่ยังเหมือนเดิม ความเจ้าชู้สมัยเด็กๆของแวนทำให้เขาอดยิ้มไม่ได้“วันนี้อารมณ์ไม่ดีหรือ” แวนกระซิบถามเขาเบาๆเมื่อเข้ามานั่งในห้องเรียนก่อนจะเริ่มการพูดคุยและการลงทะเบียนเรียน“เปล่า” เขาปฏิเสธ…การที่เขาเลิกใส่หน้ากากกลับทำให้ทุกคนรู้สึกว่าเขาอารมณ์ไม่ดี…มิคาเอลดูโดดเด่นท่ามกลางฝูงคนไม่เปลี่ยน ผ่านมาหลายปี เขาเจอมิคาเอลน้อยมาก อีกฝ่ายแทบไม่ออกจากวิหารไปที่ไหน วันๆรักษาคนป่วยหนักที่ถูกส่งไปที่นั่น มิคาเอลหันมาสบตาเขา ดวงตาสีทองนั้นมีแววตาบางอย่างที่บอกไม่ถูก…พร้อมกับรอยยิ้มอ่อนโยนที่ส่งให้เขาเขายิ้มกลับไปแบบฝืนๆมิคาเอลให้ความรู้สึกเดิม เป็นอีกคนหนึ่งที่เขาคิดว่าเหมือนเดิม..วันสุดท้ายก่อนที่เขาจะมาที่นี่ มิคาเอลอาจจะอยู่ข้างๆเตียงเพื่อรักษาเขาก็ได้ เพียงแต่เขาไม่รับรู้เท่านั้นสายตาเขามองเห็นชายหนุ่มเส้นผมสีทองดวงตาสีฟ้านั่งอยู่ด้านข้างมิคาเอล…อองตัวร์..มาอยู่ที่นี่ได้อย่างไร“อองตัวร์..มาอยู่ที่นี่ตั้งแต่เมื่อไหร่” เขากระซิบถามแวน“ตั้งแต่ปีที่แล้ว เจ้าชายต่างอาณาจักรขอมาเรียนที่นี่ ไม่รู้มีเหตุผลอะไร นายเองสงสัยว่าเขาจะเข้ามาสอดแนมไม่ใช่หรือไง”สายตาของอองตัวร์เบนมาสบตากับเขา เขาจ้องมองอีกฝ่ายก่อนที่อองตัวร์จะหลบสายตาด้วยประสบการณ์ชีวิตบนบัลลังก์ยี่สิบกว่าปีของเขา เป็นไปไม่ได้ที่เขาจะสู้สายตาใครไม่ได้เขาลุกขึ้นออกจากห้องหลังจากจัดตารางเรียนเสร็จ เขาจะกลับห้องพักเพื่อหาข้อมูลอะไรหลายๆอย่าง&nbsp;“ไม่เข้าเรียนหรือ” แวนวิ่งตามเขาออกมา“ไม่ ปวดหัว อยากพัก” เขาตอบห้วนๆ“มิน่า วันนี้ดูหน้าตาไม่ค่อยดี”โลกใบนี้ไม่เหมือนโลกที่เขารู้จัก เขาย้อนเวลากลับมาเป็นตัวเอง แต่คนรอบตัวเขาไม่เหมือนเดิม เขาต้องการข้อมูลว่ามีอะไรเกิดขึ้นกันแน่ข้อมูลที่เขาได้รับทำให้เขากุมขมับ ทุกอย่างไม่มีอะไรเหมือนเดิมเมื่อ 6 ปีก่อน ตระกูลเทรลิสรับอเล็กซิสเป็นลูกบุญธรรม เรนิสกับพี่ชายบุญธรรมของเธอไม่ถูกกันมาตั้งแต่เด็กๆเรนิสอยู่ในเมืองหลวงปีละหลายเดือนเพื่อตามเอาใจเขา ผลการเรียนของเธอเรียกว่าคาบเส้นแค่พอจะเข้าโรงเรียนได้ พลังเวทของเธอก็คาบเส้นเช่นกัน ไม่ต้องพูดเรื่องเธอจะทำกิจการอะไรทั้งนั้น แค่ผ่านเกณฑ์เข้าโรงเรียนได้ก็ดีแล้ว นิสัยเอาแต่ใจตัวเองตามประสาเด็กถูกตามใจจนเคยตัว พอไม่ได้ดั่งใจก็อาละวาด ในขณะที่ลูกบุญธรรมอย่างอเล็กซิสกลับโดดเด่น นิสัยดีกว่าเธอมากน้องชายลูกแหง่สนใจเรื่องการเลี้ยงสัตว์ นิสัยอ่อนโยนชอบช่วยเหลือผู้คนและสัตว์ สวนในวังมีสัตว์เลี้ยงของซิลบาสเตียนมากมาย แต่เรื่องการเรียนซิลบาสเตียนกลับทำได้ดี ไม่ได้ลุ่มๆดอนๆแล้วพุ่งพรวดแบบคาดเดาไม่ได้เป็นช่วงๆอย่างที่เขาเคยรู้วีราเนสตามติดคู่หมั้นอย่างไม่ลดละเช่นกันส่วนอองตัวร์ เหตุผลที่มาเรียนที่นี่ไม่ชัดเจน…เขาสงสัยว่าอาจจะมาสอดแนม แต่ไม่เข้าใจว่าทำไมต้องมาด้วยตัวเองเบียร์ทริกซ์อยู่ที่อาณาจักรน้ำแข็ง เช่นเดียวกับเบลล่าที่ไปเรียนที่นั่น เรนิสกับเบลล่าสนิทกันระดับหนึ่งในฐานะญาติ แต่ไม่ได้สนิทสนมกันมากอย่างที่เขารู้ตอนนี้เขากำลังตามหาของวิเศษในตำนาน มีข่าวว่ามันอยู่ในแคว้นลูฟฟ์ และเขาสงสัยว่าเด็กสาวที่มีพลังเวทสูงกว่าคนอื่นอาจจะเป็นผู้ได้รับพลังนั้นเขาบอกกับองครักษ์คนสนิทให้ไปส่งข่าว “เรียกคนของเรา..เอ่อ ของฉัน ในแคว้นลูฟฟ์กลับมาให้หมด ไม่มีความจำเป็นต้องหาแล้ว ของชิ้นนั้น”มันถูกใช้ไปเรียบร้อยแล้ว ถึงแม้อะไรหลายๆอย่างจะเปลี่ยน แต่มิคาเอลไม่เปลี่ยน&nbsp;“จับตาดูท่านตาที่แคว้นบาร์ตันแทน” นั่นต่างหากที่สำคัญจริงๆ เขาไม่ควรทุ่มเทกับของที่ไม่มีอยู่จริง เขานิ่งไปพักหนึ่ง “แล้วก็ ส่งคนไปสืบข่าวในแคว้นเทรลิสด้วย รวมถึงสืบเรื่องอเล็กซิส”“ส่งบัตรเชิญไปหน่อย ฉันอยากคุยกับท่านหญิงเรนิส..เย็นนี้”ถึงเธอจะไม่ใช่คนเดิมที่เขารู้จัก แต่เธอมีใบหน้าเหมือนหรือคล้ายกับผู้หญิงที่เขารักถึงสองคนด้วยกันหากเธอทำตัวไม่ได้เรื่องขนาดนั้น เขารับไม่ได้…เขาทนเห็นเธอใช้ใบหน้าแบบนั้นทำตัวเหลวไหลไม่ได้เรื่องไม่ได้อีกข้อหนึ่ง หากเธอความคิดตื้นเขินไร้หัวคิดขนาดนี้ หากในอนาคตงานแต่งงานล้มเลิกไป ชีวิตของเธอจะตกอยู่ในอันตรายทันที อเล็กซิสคงไม่ปล่อยให้เธอรอดไปได้ในเมื่อเขาฝึกฝนและปั้นเซลด้าจนเป็นเจ้าหญิงรัชทายาทที่สมบูรณ์แบบสำเร็จ ทำไมเขาจะปั้นเธออีกคนไม่ได้“นั่งก่อนสิ” เขาพูดกับเธอด้วยน้ำเสียงราบเรียบคราวนี้เขาสำรวจเธออย่างชัดๆอีกที มีอะไรที่ต่างออกไปบ้าง เด็กสาวตรงหน้าเหมือนเรนิสตอนเข้าโรงเรียนใหม่ๆ เด็กสาวอายุ 14 ปี&nbsp;ใบหน้าเล็กๆมีเค้าว่าจะสวยผุดผาด ดวงตาสีม่วงเป็นประกาย เส้นผมสีดำมันขลับแบบเด็กสาวสุขภาพดีและได้รับการดูแลอย่างดี ริมฝีปากแดงยามไม่ยิ้มดูไว้ตัวตามประสาเด็กสาวตระกูลสูงที่เย่อหยิ่งทรงผม…ที่เขาเคยคุ้นตา ตอนอยู่ที่โรงเรียนเธอรวบผมมัดไว้ ไม่ก็มัดครึ่งศีรษะ แต่วันนี้เธอเกล้าผมแบบเปียคาดหลัง แถมมีไข่มุกปักเรียงกันแปดเม็ดบนเปียคาดหลังของเธอ ไข่มุกบนหัวตั้งแปดเม็ดนี่มาเรียน ไม่ใช่งานเลี้ยง…เซลด้าตอนเป็นเจ้าหญิงยังไม่เคยใช้ไข่มุกประดับผมมากขนาดนี้มาก่อน ดูฟุ่มเฟือยและฟุ้งเฟ้อเกินไปปากเขาหลุดถามเธอออกไป “ทรงผมแบบนี้ใครให้เธอทำมาโรงเรียน”เธอหน้าเสีย “ปกติหม่อมฉันก็..”“นี่มันโรงเรียน…ไม่ใช่บ้านของเธอ ไม่ใช่งานสังสรรค์ที่ต้องทำทรงผมให้หรูหรา เธอลองดูรอบๆว่าใครทำทรงผมแบบนี้กันบ้าง”“วีราเนส”“วีราเนส?” เขาขึ้นเสียงสูงเป็นเชิงถาม&nbsp;เขารู้สึกเหมือนตัวเองเป็นผู้ปกครองที่เห็นเด็กในปกครองทำเรื่องไร้สาระหรือคบเพื่อนไม่ดี“เธอเอาผู้หญิงคนนั้นเป็นแบบอย่างงั้นหรือ นั่นก็ไม่ได้เรื่องพอๆกัน คบเพื่อนไม่ได้เรื่องแล้วเธอจะเอาดีได้อย่างไร ใช้ไม่ได้..”เรนิสหน้าเสียทันที เขารู้สึกว่าพอเธอทำหน้าแบบนี้ดูคล้ายกับเซลด้าเวลาถูกเขาดุตอนที่ทำความผิด“ได้ยินว่าเธอชอบอาละวาดโวยวายเวลาไม่ได้ดั่งใจ”เธอมองเขาตาค้างราวกลับเขาพูดภาษาที่เธอไม่เข้าใจ“ต่อไปเลิกทำแบบนั้นได้แล้ว อยากได้อะไรต้องรู้จักวางแผนให้ได้มันมาเอง การอาละวาดไม่ช่วยอะไร นอกจากทำให้คนอื่นมองว่าเธอตื้นเขินไร้หัวคิด”ริมฝีปากเล็กของเธอเผยอขึ้นมาแล้วหุบลงราวกับคำพูดพวกนี้เธอไม่คิดว่าเขาจะพูดออกมาได้“ผลการเรียนของเธอย่ำแย่มาก” เขาตำหนิเธอไปอีกเรื่องตามตรง “คนเราเกิดมาในตระกูลที่สูงส่ง ถ้าไร้ความสามารถคนจะดูถูก ทายาทตระกูลใหญ่อย่างเธอไร้ความสามารถขนาดนี้จะเอาตัวรอดได้อย่างไร”…ก่อนจะนึกขึ้นได้ว่าเขาควรจะนุ่มนวลกว่านี้&nbsp;ช่วยไม่ได้…เขาลืมไปแล้วว่าวิธีพูดตำหนิให้มันนุ่มนวลทำอย่างไร มันผ่านมาเกินยี่สิบปีเข้าไปแล้วที่เขาไม่ได้ทำแบบนั้นถึงแม้ว่าเขาจะอ่อนโยนกับเซลด้า แต่ถ้าผลการเรียนย่ำแย่ สิ่งที่เซลด้าได้รับคือคำตำหนิแบบเดียวกันเขาจะพูดนุ่มๆเวลาที่เขาจ้องจะเล่นงานใครเป็นพิเศษ สภาขุนนางต่างรู้กันหากเขาตำหนิตรงๆ บทลงโทษจะไม่รุนแรง หากน้ำเสียงเขาทอดลงนุ่มเมื่อไหร่ เมื่อนั้นจะมีคนโชคร้ายสุดขีด อาจถึงขั้นตายไม่รู้ตัวเวลาเขาพูดนุ่มๆ คนกลัวยิ่งกว่าเขาตำหนิเสียอีกไม่มีใครทำให้เขาต้องเล่นงานหนักๆมานานแล้ว ดังนั้นคำตำหนิแบบนุ่มๆเขาไม่ได้ใช้มานานเช่นกัน“หม่อมฉัน..” เธอบิดผ้าเช็ดหน้าในมือไปมา คำพูดสับสนระหว่างว่าจะใช้คำแบบไหน คล้ายกับคิดหาคำพูดแก้ตัวไม่ออก “ฉัน..เอ่อ”“อย่าบอกว่าเธอมัวแต่มาตามเอาใจฉัน ไม่มีเวลาสนใจการเรียน” เขาดักคอ “ฉันไม่ชอบผู้หญิงไร้หัวคิด รู้จักทำอะไรมีประโยชน์เสียบ้าง”เธอหน้าเสียลงกว่าเดิม น้ำตาแทบจะหยดลงมาเขาหยุดชะงัก หรือคำพูดพวกนี้แรงเกินไป ที่ผ่านมาเขาก็พูดกับเซลด้าแบบนี้ เด็กคนนั้นไม่เห็นเคยร้องไห้ แค่ทำหน้าจ๋อยๆเท่านั้นเขาใจอ่อนลงทันที ถึงแม้ตรงหน้าจะไม่ใช่เรนิสคนที่เขารู้จัก แต่เขาไม่อยากให้เธอมาร้องไห้ตรงนี้ต่อหน้าเขา เขาไม่อยากเห็นน้ำตาของเธอเขาถอนหายใจ ตัดสินใจใช้วิธีเดียวกับที่เขาใช้กับเซลด้า “ต่อไปให้เธอมารายงานผลการเรียนของเธอสัปดาห์ละครั้ง หวังว่าเธอจะเป็นนักเวทระดับกลางได้ก่อนขึ้นปีหน้า”ใบหน้าเธอซีดขาว สำหรับเธอเป้าหมายนี้ไม่ใช่เรื่องง่าย 4 ขั้นภายในหนึ่งปี นั่นเท่ากับเธอต้องเลื่อนระดับทุกสามเดือน“หนังสือพวกนี้ ไปอ่านมาให้จบ…ภายในเดือนนี้” เขาชี้ไปที่กองหนังสือ หกเล่ม มีตำราเวทพื้นฐานที่เธอมีทั้งสามธาตุ ตำราการปกครอง เศรษฐศาสตร์ และหนังสือประวัติศาสตร์“ถ้าสัปดาห์ไหนไม่มีการพัฒนา วันอาทิตย์เธอต้องไปคุกเข่าสำนึกผิดในวิหารสองชั่วโมง”เธออ้าปากค้าง ดวงตาเบิกกว้างอย่างตกตะลึง&nbsp;“นี่เป็นข้อตกลงระหว่างเรา เธอไม่ต้องคิดจะไปฟ้องท่านพ่อของเธอว่าฉันบังคับ ถ้าเธอไม่ทำ ฉันก็จะหาวิธีบังคับให้เธอทำเอง”สีหน้าเธอตกตะลึงยิ่งกว่าเก่าเขาเริ่มสงสัย เขากดดันและเข้มงวดเกินไปหรือเปล่า แต่กับเซลด้าเขาก็ทำแบบนี้ เริ่มตั้งแต่เธออายุแค่ 9 ขวบ เด็กคนนั้นไม่เห็นจะเคยบ่นว่าเขาเข้มงวดเกินไป หนังสือพวกนั้นเล่มหนึ่งไม่ถึงห้าวันเซลด้าก็อ่านจบแล้ว ให้เวลาเดือนหนึ่งถือว่าพอดีๆเรนิสตรงหน้าอายุตั้ง 14 คงจะไม่แย่ไปกว่าเด็ก 9 ขวบอย่างเซลด้า“เธอมีคำถามอะไรไหม” เขาหรี่ตามองพร้อมสายตากดดัน “หรือมีคำพูดอะไรจะโต้แย้งหรือเปล่า”ตามที่คาด ไม่มีคำถามและไม่มีข้อโต้แย้ง&nbsp;ที่ผ่านมาหลังจากเป็นดัชเชสแห่งเทรลิส…เรนิสไม่เคยมีข้อโต้แย้งอะไรกับเขา ยกเว้นเรื่องเงิน เมื่อถูกเรียกเงินเธอถึงจะสู้ยิบตาส่วนเซลด้าเป็นเด็กดีมาก น้อยครั้งที่จะขัดใจเขาแต่เคยมีข่าวแว่วมาเข้าหู เซลด้าเคยบอกกับเพื่อนสนิทของเธอที่โรงเรียนว่า“พระบิดาไม่ดุ ขอแค่ไม่ทำอะไรผิด ไม่ทำอะไรไม่ได้เรื่อง ก็ไม่โดนดุแล้ว”เซลด้าด้านชากับรังสีกดดันไม่ว่าจะของใครก็ตาม ไม่มีใครทำให้เธอกลัวได้“อาจารย์ฝ่ายปกครองหรือแม้แต่อาจารย์ใหญ่ ไม่เห็นน่ากลัวเลยสักนิดเดียว ออกจะใจดี”เธออยู่ในกฎระเบียบของโรงเรียนได้สบายๆ “กฎของโรงเรียนไม่เข้มงวดเท่าในวังด้วยซ้ำ”“อาจารย์ที่ดุที่สุดในโรงเรียนดุได้แค่นี้เองหรือ ไม่เท่าไหร่เลย แววตาไม่เห็นมีความอำมหิตสักนิด ไม่แผ่รัศมีความกดดันแม้แต่น้อย นี่เรียกว่าดุแล้วหรือ ดูออกจะใจดี”เขาบอกเธอว่าไม่ต้องลงวิชาเรียนในวันเสาร์ วันเสาร์และอาทิตย์ในช่วงเปิดเทอมให้เธอกลับมาเรียนกับเขาและอาจารย์พิเศษในวิชาต่างๆที่วังแทนการเรียนที่โรงเรียนของเธอช่างแสนสบาย เธอพูดอีกเช่นกันว่า “การเรียนที่โรงเรียนเหมือนการมาพักผ่อน เรียนแบบสบายๆ มาหาเพื่อนคุยเล่น เวลาวันเสาร์วันอาทิตย์ที่เรียนที่วังต่างหากที่เป็นการเรียนอย่างแท้จริง”“ปิดเทอมนี่แหละ เป็นช่วงเวลาที่เหนื่อยที่สุด…”Writer’s note ไม่รู้จะสงสารใคร ระหว่างซีริล เรนิสฉบับต้นตำรับ หรือว่าเซลด้า…หรือว่าเจนนี่ดีซีริล…พี่ท่านยังไม่รู้ตัวสักนิดว่าตัวเอง “โหดมาก” จนทำให้เซลด้ามีความอดทนต่อสภาวะกดดันมากกว่าเด็กปกติเห็นความซวยของนางร้ายฉบับต้นตำรับมารำไร

 </div> 
