 <div style="word-wrap: normal;width:90%;">
			
				
การฝึกฝน “เรนิส” ให้ได้ดั่งใจไม่ใช่เรื่องง่าย ในเดือนแรก ท่านหญิงเรนิสผู้ร้ายกาจที่ใครๆพูดถึงต้องไปนั่งคุกเข่าในวิหารทุกสัปดาห์ติดต่อกันถึง 4 สัปดาห์ เริ่มมีเสียงร่ำลือกันทั่วว่า เธอกลับตัวกลับใจ เอาดีทางศาสนาด้วยการไปภาวนาในวิหารมีข่าวลือด้วยซ้ำว่าเธอผิดหวังในความรัก เธอเสียใจถึงขั้นอยากจะบวชเป็นนักบวชหญิง“ไม่ได้ความ ความคิดตื้นเขิน” เด็กสาวตรงหน้าเขาโพล่งออกมาขณะที่เขาอ่านบทความที่เธอสรุปจากหนังสือเศรษฐศาสตร์เขาเลิกคิ้วขึ้น ประโยคนี้เขากำลังจะพูดอยู่พอดี ไม่คิดว่าเธอจะพูดออกมาก่อน“อ้อ เธอรู้ตัวด้วยหรือ”“ฉันตำหนิตัวเองแล้ว ซีริลจะได้ไม่ต้องพูดอีก”&nbsp;“เมื่อรู้ตัวว่าไม่ได้ความ ทำไมไม่ทำให้มันได้ความล่ะ…แต่ก็ยังดี ยังรู้ว่ามันไม่ได้ความ” เขายื่นกระดาษแผ่นนั้นคืนให้เธอ “ไปเขียนมาใหม่”เธอก้มหน้างุด ถามเขาเสียงอ่อยๆ “เขียนใหม่แล้ววันอาทิตย์นี้…”“ก็เหมือนเดิม ไปคุกเข่าสำนึกผิดที่วิหาร” เขาตัดบท ไม่มีการต่อรอง เขียนใหม่กับบทลงโทษไม่เกี่ยวกันสักนิดในเดือนที่สอง เธอต้องไปถึงสองครั้งเธอไม่มีเวลาจะไปทำตัวร้ายกาจกับใครอีก…ขณะเดียวกัน ไม่คิดจะตามเอาใจเขาด้วย หากเขาไม่เรียกพบ เธอคอยแต่จะหลบหน้า เวลาเห็นเขาตามทางเดิน เธอจะหมุนตัวกลับเพื่อหลบเขาอย่างรวดเร็วไม่แปลก เวลาพบกัน เขาจะถามเธอว่าเธอคิดเวทอะไรใหม่ๆได้บ้างหรือยัง หรือตำราเวทที่ให้ไปจำได้หมดหรือเปล่า ตำราเศรษฐศาสตร์เล่มนั้นอ่านจบหรือยัง ประวัตศาสตร์และหนังสือการเมืองการปกครองอ่านแล้วเข้าใจไหมหากเธอตอบว่า “ไม่” สิ่งที่ได้กลับไปคือสายตาตำหนิและกดดันจากเขา และแน่นอน ต้องไปคุกเข่าสำนึกผิดในวิหารวันอาทิตย์การเรียนของเธอยังคงไม่ผ่านมาตรฐานของเขาเลยสักวิชาเดียว เขาเริ่มสงสัย ท่านดยุคตามใจลูกสาวมาเกินไปหรือเปล่า ถึงได้ไม่ได้ความ ความรู้อ่อนด้อย ถ้าเขาเริ่มดูแลเธอตั้งแต่อายุสัก 8-9 ขวบแบบที่เขาเลี้ยงเซลด้า เธอคงไม่ย่ำแย่เกินเยียวยาขนาดนี้มีอย่างหนึ่งที่เธอทำได้ไม่เลวร้ายคือการเล่นดนตรีแบบสตรีชนชั้นสูงฝีมือการเล่นดนตรีของเธอพอใช้ได้ทีเดียวแต่นั่นไม่สำคัญ เธอจะเล่นดนตรีได้หรือไม่ได้ เขาไม่สนใจ เป้าหมายที่เขาวางไว้ เธอต้องทำให้สำเร็จ ไม่อย่างนั้นแปลว่าเขาซึ่งเป็นคนฝึกเธอล้มเหลวเช่นกันเขาไม่ชอบความล้มเหลวทุกรูปแบบเขากับเธออยู่ในสนามฝึกที่เขาขอยืมอาจารย์ใช้ชั่วคราว“การสร้างเวทของเธอไม่มีความคิดสร้างสรรค์เอาเสียเลย” เขาถอนหายใจ หรือเขาจะคาดหวังกับเธอมากเกินไป “เวทไฟธรรมดาสามัญแบบนี้ใครๆก็ทำได้”“ซีริล แต่ว่า…” เธอเริ่มโอดครวญเขาปรายตามองเธอสายตาเย็นเยียบประดุจน้ำแข็งบนยอดเขา ริมฝีปากของเธอที่จะพูดอะไรสักอย่างหุบสนิท ไม่มีเสียงออกมาสักคำเขาดูน่ากลัวเกินไปหรือเปล่า…แต่เธอคนนั้นเคยบอกเขาว่า ตอนเขาอ่อนโยน เขาไม่มีความจริงใจตอนนี้เขาแสดงความจริงใจ กลายเป็นว่าเขาดูน่ากลัว เพียงแค่เวลานี้เขาเลิกสนใจแล้วว่าใครจะมองว่าเขาเป็นอย่างไร ในเมื่อสิ่งที่แสดงออกมาเป็นตัวตนจริงๆของเขาเรนิสเม้มริมฝีปาก เธอเริ่มร่ายเวทใหม่เป็นเวทไฟรูปวงแหวน วงแหวนไฟวงนั้นซัดไปที่หุ่นไม้ตัวหนึ่งจนไหม้เกรียม“แบบนี้ค่อยใช้ได้” เขาพยักหน้า สีหน้าพึงพอใจขึ้นเล็กน้อย“งั้นวันพรุ่งนี้นี้ ฉันไม่ต้องไปคุกเข่าที่วิหาร…” สายตาเธอดูมีความคาดหวังเขาจ้องมองเธอนิ่งๆพร้อมกับกอดอก “ถ้าเธอจำตำราเวทเล่มล่าสุดที่ฉันให้เธอไปเมื่อคราวก่อนได้หมด แล้วตอบคำถามของฉันถูกทุกข้อ”ใบหน้าเล็กๆของเธอเจื่อนลงทันที เสียงของเธอตะกุกตะกัก “หมายความว่าถ้าตอบผิดก็ต้องไป”เขาพยักหน้า เขาคิดว่าเขาพูดชัดเจนแล้ว “เธอพร้อมจะเริ่มหรือยัง”ดวงตาสีม่วงของเธอกำลังบอกว่าเขาโหดร้าย เขาถามเธอด้วยน้ำเสียงเย็นชา “เธอกำลังคิดว่าฉันใจร้ายใช่ไหม”สีหน้าเธอดูตกใจสุดขีด “เปล่านะคะ”“เธอโกหก…” เขาโต้กลับทันที “แต่ไม่เป็นไร ฉันไม่เคยใจดีอยู่แล้ว เราจะเริ่มกันได้หรือยัง”สุดท้าย เธอตอบผิดสองข้อจากยี่สิบข้อ วันพรุ่งนี้ซึ่งเป็นวันอาทิตย์ ต้องไปคุกเข่าในวิหารอยู่ดีเย็นวันนั้นเขามีแขกมา…“คุณมิแรนด้ามาขอพบ” องครักษ์ที่อยู่ในห้องรายงานเขาขณะที่เขากำลังเขาขมวดคิ้ว…มิแรนด้า เขาไม่เจอเธอมาหลายปีตั้งแต่เธอแต่งงานไป สามีเธอเสียชีวิตหลังแต่งงานไปได้หลายปี ทิ้งสมบัติไว้ให้พอสมควร เธอพยายามหาทางมาพบเขา แต่เขาไม่เคยเปิดโอกาส“บอกว่าฉันไม่ว่าง”เขาเลิกใช้ผู้หญิงเป็นหมากมานานแล้วและไม่คิดจะใช้อีก…ถ้าจะเล่นเกมการเมืองก็คือเล่นเกมการเมืองเท่านั้น ไม่เกี่ยวกับเรื่องบนเตียงวูบหนึ่งเขาสงสัย ที่ผ่านมาเขาทำทุกอย่างเพื่อบัลลังก์จนได้เป็นพระราชามาตั้งยี่สิบกว่าปี…เขายังอยากจะดิ้นรนไขว่คว้าเพื่อจะเป็นพระราชาอีกยี่สิบกว่าปีหรืออาจจะนานกว่านั้นอีกหรือช่วงเวลายี่สิบกว่าปีบนบัลลังก์ ช่วงเวลาที่มีความสุขที่สุดน่าจะเป็นช่วงเวลาสิบสองปีหลังที่เขาเลี้ยงเด็กคนหนึ่งให้โตมาเปลี่ยนลูกเป็ดตัวน้อยให้กลายเป็นหงส์เขายิ้มขำตัวเอง ตอนนี้เขามีงานอดิเรกใหม่ ฝึกเด็กคนใหม่ให้โตมามีคุณภาพ เปลี่ยนลูกเป็ดตัวใหม่ให้กลายเป็นหงส์เช่นกันสัปดาห์ต่อมา มีจดหมายแจ้งจากอาจารย์เวทสายฟ้าด้วยความเกรงใจว่าเขาหยุดเรียนมาหลายสัปดาห์ ควรเข้าเรียนบ้างเขาไม่ไปเรียนเพราะว่ามันเสียเวลา เขาฝึกเองที่ห้องหรือสนามฝึกได้ได้ ไม่จำเป็นต้องให้ใครมาชี้แนะ เขาไม่คิดว่าอาจารย์สอนเวทตอนนี้จะมีความรู้ภาคทฤษฎีดีกว่าเขาทุกวันนี้ที่ไปเรียนเพราะเป็นหน้าที่ต้องไป ไม่ใช่ว่าเขาอยากไปอีกเหตุผลหนึ่งซึ่งเป็นเหตุผลสำคัญที่ทำให้เขาโดดเรียนวิชานี้แต่ไปเรียนวิชาอื่นตามหน้าที่คือ วิชานี้มีนักเรียนแค่สองคน เขากับรุ่นน้องคนสวยอย่างเจนนี่ ถ้าเป็นไปได้เขาไม่อยากเจอหน้าเธอ…เห็นแล้วกระตุ้นให้คิดถึงความหลัง มันระคายสายตาแต่ถึงขั้นมีจดหมายมา เขาคงต้องไป เขาไม่อยากเป็นเหมือนน้องชายลูกแหง่ที่ถูกจดหมายเตือนแจ้งไปที่พระราชวังว่าโดดเรียนตลอด รายนั้นเคยโดดเรียนรวดทุกวิชายาวถึงสองสามสัปดาห์ด้วยกันระหว่างทางเดิน เสียงคนสองคนคุยกันหลังพุ่มไม้ที่จริงแล้วเขาไม่ค่อยสนใจเรื่องของเด็กๆนักเรียนเท่าไหร่ ส่วนใหญ่มีแต่เรื่องไร้สาระ เขาคงไม่หยุดฟังหากเสียงคนพูดที่เขาได้ยินไม่ใช่เสียงน้องชายลูกแหง่“เธอก็โดนดุมาเหมือนกันหรือ ฉันนึกว่าฉันจะโดนอยู่คนเดียว ที่แย่กว่านั้น ขอพบก็ไม่ยอมให้พบ อ้างว่าไม่ว่าง”“โดนดุทุกสัปดาห์ ตอนนี้เขาดุยิ่งกว่าอาจารย์สอนเวทไฟที่ว่าดุ ฉันว่าเขายังน่ากลัวกว่าอาจารย์ผู้คุมกฎฝ่ายปกครองด้วยซ้ำ”เขาขมวดคิ้ว เสียงที่ตอบกลับมาเป็นเสียงของเรนิส…สองคนนั้นเริ่มสนิทกันตั้งแต่ตอนนี้งั้นหรือไม่แปลก ที่ผ่านมาเป็นเพื่อนร่วมชั้นเรียนกัน มีพลังเวทธาตุไฟเหมือนกัน เป็นไปได้ที่จะเรียนร่วมชั้น และน่าจะสนิทกันมาเรื่อยๆจนกลายเป็นความรัก…พอคิดถึงตรงนี้ เขากลับรู้สึกเจ็บวูบขึ้นมาอย่างบอกไม่ถูกสองคนนั้นกำลังพูดถึงใคร“คราวที่แล้วฉันเข้าไปหาเขาโดยไม่ได้นัดล่วงหน้า เขาตะเพิดไล่ฉันออกมาด้วยเหตุผลว่าเขาไม่มีเวลาว่างมาคุยเล่นกับฉัน ทั้งๆที่ปกติเขาไม่เคยทำแบบนี้กับฉันมาก่อน ไม่เข้าใจว่าเขาจะยุ่งอะไรนักหนา”“เขาไม่เคยไล่ฉัน มีแต่จะเรียกฉันไปต่อว่า คำก็ว่าฉันไม่ได้ความ สองคำก็บอกว่าฉันความคิดตื้นเขิน หรือไม่ก็บอกว่าความคิดฉันไม่เป็นระบบ จนตอนนี้แค่มองหน้าฉันก็รู้แล้วว่าเขาจะต่อว่าฉันว่าอะไร”“ไม่น่าเชื่อว่าเขาจะดุเธอด้วย หลายปีที่ผ่านมาเธอทำอะไร เขาไม่เคยว่าอะไรเธอด้วยซ้ำ ทั้งๆที่เธอนิสัยแย่ขนาดนั้น”“เธอว่าฉันนิสัยแย่งั้นหรือ” เสียงเด็กสาวโวยวายขึ้นมา “ฉันนิสัยแย่ตรงไหน”“เอ่อ…ฉันไม่ได้หมายความอย่างนั้น แค่เธอกับวีราเนสชอบหาเรื่องเด็กผู้หญิงคนอื่น” อีกฝ่ายหนึ่งเปลี่ยนเรื่องทันที “ช่วงนี้ไม่ค่อยเห็นเธอไปไหนกับวีราเนส”“ฉันไม่มีเวลาว่าง หนังสือที่ต้องอ่านให้ทันกองเท่าภูเขา ฉันไม่อยากไปคุกเข่าบ่อยๆ”&nbsp;“หรือว่าเขาจะป่วยด้วยโรคเครียดทำให้ อารมณ์เสียอยู่ตลอดเวลา”“โรคเครียดมันดันตรายหรือเปล่า รักษาหายไหม อย่างนี้ต้องหาผู้เยียวยามาดูอาการไหม”สองคนนั้นลดเสียงเบาลง “เราควรปรึกษาผู้ใหญ่ ถ้าเราไปกล่าวหาว่าเขาเป็นโรคเครียดตรงๆเขาอาจจะโกรธได้”&nbsp;น้องชายลูกแหง่ของเขาเสนอ “เดี๋ยววันอาทิตย์นี้ก็วันเกิดเขาแล้ว เขาต้องกลับบ้าน ค่อยให้ผู้เยียวยามาดูอาการตอนนั้น”คิ้วเขาแทบจะกระตุก วันเกิดวันอาทิตย์ที่จะถึงนี้ไม่ใช่วันคล้ายวันเกิดของเขาหรืออย่างไรเดิมเขาคิดจะใช้เวทไฟพุ่งเข้าไปกลางวงนินทา เหมือนเวลาพวกขุนนางในสภาพูดไม่เข้าหูเขาจะใช้วิธีระเบิดถ้วยชา แต่เขาเพิ่งนึกออก ตอนนี้อยู่ในโรงเรียน ห้ามใช้เวทโจมตีเขาโผล่หน้าออกไปถามด้วยน้ำเสียงเย็นชา “ฉันอารมณ์เสียตลอดเวลาตั้งแต่ตอนไหน…ฉันเป็นโรคเครียดตั้งแต่เมื่อไหร่ แล้วใครเป็นต้นคิดว่าจะต้องให้ผู้เยียวยามาดูอาการฉัน”ซิลบาสเตียนฉีกยิ้มให้เขาอย่างประจบประแจง ส่วนเด็กสาวที่ยืนด้านข้าง หน้าซีดริมฝีปากสั่นระริกเขาปรายตามองเธอ “ตำราที่ให้ไปคราวก่อน อ่านจบหมดแล้วหรือ ถึงได้มีเวลามาพูดคุยเรื่องไร้สาระ แล้วเช้านี้ไม่มีเรียนหรือไง”ใบหน้าของเรนิสจากซีดขาวกลายเป็นแดงก่ำ เธอวิ่งหนีเขาไปราวกับหนีสิงโตเวทภูเขาที่บุกเข้ามากระทันหันซิลบาสเตียนมองตามแล้วหัวเราะ “พี่ชาย พี่ชายหึงอย่างนั้นหรือ”“หึง” เขาทวนคำยกเสียงสูง…เขาขมวดคิ้ว เด็กคนนั้นอายุแค่ 14 ยังเด็กกว่าเซลด้า ปีที่เขาตาย เซลด้าอายุเกินยี่สิบแล้วหมายความว่าเรนิสตอนนี้ อายุน้อยกว่าเซลด้าที่เขานับว่าเป็นลูกสาวเสียอีกสำหรับเขา ตอนนี้เธอเป็นแค่เด็กคนหนึ่งเท่านั้น เขาไม่ได้มองว่าเธอเป็นผู้หญิง“ฉันไม่ได้หึง” เขาส่ายหน้าปฏิเสธ “แต่พวกเธอสนิทกันมากเกินไปหรือเปล่า”เหตุการณ์นี้ทำให้เขาระลึกถึงความหลังที่ไม่น่าประทับใจบางอย่างตอนเขาโดนน้องชายแย่งคู่หมั้น“แต่อีกหน่อยเราก็จะเป็นครอบครัวเดียวกัน สนิทกันไว้ไม่ดีหรืออย่างไร” ซิลบาสเตียนถามด้วยสีหน้างุนงงคำว่า “ครอบครัวเดียวกัน”…สำหรับสองคนนั้น หมายถึงสามีภรรยาใช่ไหมเขาเม้มริมฝีปาก เดิมทีเขาแค่หงุดหงิด ตอนนี้เขารู้สึกโกรธขึ้นมา น้องชายลูกแหง่ยังมีความสามารถในการกระตุ้นอารมณ์เขาให้โกรธได้ไม่เปลี่ยนสีหน้าเขาคงย่ำแย่เต็มที น้องชายลูกแหง่ถอยหลังไปสองก้าว “พี่ชาย ขอตัวไปเรียนก่อน ฉันกลัวว่าจะไปสาย”ห้องเรียนเวทสายฟ้าเป็นห้องเดิม เด็กสาวใบหน้าสวยผุดผาดเส้นผมสีชมพู ดวงตาสีชมพูหวานซึ้งส่งยิ้มมาให้เขา“เราเคยเจอกันมาครั้งหนึ่ง รุ่นพี่จำได้ไหมคะ”&nbsp;ตั้งแต่เปิดเรียนมาได้ประมาณสองเดือน เขาไม่เคยมาเรียนวิชานี้“ฉันจำเธอได้” เขาตอบกลับเรียบๆ“มีหลายคนบอกว่ารุ่นพี่เก่งมากๆ ฉันต้องขอคำแนะนำแล้ว”“ถ้าเธออยากได้คำแนะนำ คงต้องไปขออาจารย์ ฉันไม่มีเวลา”ใบหน้าสวยๆนั้นดูเจื่อนลงไป เธอก้มหน้าช้อนตามามองเขา มองดูแล้วช่างน่าสงสาร…แต่…วิธีนี้ใช้ไม่ได้กับเขา ผู้หญิงสวยๆทั้งอาณาจักร มีสวยแบบไหนบ้างที่เขาไม่เคยเห็น มีสายตาวิงวอนออดอ้อนกี่คู่ที่เคยมองมา เขาไม่ใช่เด็กหนุ่มอายุน้อยๆจะได้หลงไปกับมารยาลูกอ้อนเล็กๆน้อยๆแบบนี้และสำหรับเขา เธอเป็นแค่เด็กอายุ 14 เท่านั้น ไม่ได้ดูเป็นหญิงสาวอะไรเลยการเรียนผ่านไปจนจบชั่วโมงแบบต่างคนต่างเรียน เธอพยายามถามอะไรเขาสองสามครั้ง แต่เขาไม่ตอบหลังเลิกเรียน เขาตัดสินใจไปหาอะไรกินที่โรงอาหาร ที่ผ่านมาเขาสั่งมาในห้องตลอดเพราะความรู้สึกกระดากที่ต้องมานั่งกินอาหารรวมกับเด็กๆแต่วันนี้เขาเปลี่ยนใจ ไหนๆได้โอกาสกลับเป็นเด็กแล้ว เขาขอลองใช้ชีวิตแบบเด็กดูบ้าง เขาเกือบจะลืมความรู้สึกสมัยนั้นไปหมดแล้วระหว่างที่เขากำลังละเลียดเนื้อไก่ในจาน มีคนถือถาดอาหารมายืนด้านข้างเขาเจนนี่…เสียงหวานๆของเธอถามเขาขึ้นมา “รุ่นพี่คะ ฉันนั่งด้วยได้ไหม”เขาลังเล…ที่เธอมาตีสนิท มีเบื้องหลังอะไรหรือไม่ ความหวาดระแวงผุดขึ้นมาทันที เขายังจำเหตุการณ์ที่เธอวางแผนใส่ความเขาได้เมื่อไม่รู้ที่มาที่ไป เขาคิดว่าด้วยประสบการณ์ของเขา อาจจะถามความจริงจากเธอได้บ้าง จะยังไงเธอก็เป็นเด็กอายุแค่ 14“เชิญ” เขาพยักหน้าให้เธอเด็กสาวคลี่รอยยิ้มหวานหยาดเยิ้มแล้วนั่งฝั่งตรงข้ามกับเขาเงาร่างบางๆปรากฏตัวด้านข้างเขา เขาเงยหน้าขึ้นมามอง กำลังจะเอ่ยปากทักสิ่งที่เกิดขึ้นถัดมาทำให้ซีริลตกตะลึง ในชีวิตนี้เขาไม่เคยคิดว่าเขาจะได้เห็นเหตุการณ์นี้ เขาจำได้ว่าเจนนี่กับเรนิสสนิทกันเหมือนพี่กับน้อง ตามความเข้าใจของเขา เจนนี่อาจจะเป็นลูกนอกสมรสคนหนึ่งของตระกูลเทรลิสด้วยซ้ำ เพียงแต่เขาหาข้อมูลยืนยันไม่ได้เท่านั้นเองเรนิสลงมือปัดถาดอาหารใส่เจนนี่ อีกฝ่ายโต้กลับด้วยการใช้เวทธาตุลมดันถาดอาหารที่ยังไม่หกกลับไปทางเรนิสด้วยความรวดเร็วของเขา เขาใช้เวทน้ำเป็นก้อนมวลน้ำกลมๆปัดถาดอาหารถาดนั้นไม่ให้กระแทกหน้าเรนิสแต่ตกลงไปบนพื้นแทน“เธอ..” เรนิสชี้หน้าเจนนี่ “กล้าดียังไง ถึงจะปัดถาดอาหารมาตกใส่ฉัน”“ซีริล ฉันไม่ได้เริ่มก่อน” เจนนี่หันมาทางเขาราวกับต้องการให้เขาออกหน้าว่าเธอไม่ได้เป็นคนเริ่มต้นหาเรื่องเรนิสเงื้อมือทำท่าจะตบหน้าเด็กสาวฝ่ายตรงข้าม เขาส่งสายตาปรามไปพร้อมน้ำเสียงเย็นชา “เรนิส..อย่าทำ”เธอชะงักมือก่อนที่จะลดมือลง แต่สีหน้าขัดใจและดื้อรั้น“เจนนี่” เขาพยายามบังคับเสียงให้นุ่มลง “อาหารตกหมดแล้ว เธอไปเอามาใหม่ดีไหม”เจนนี่หน้าเสียไปเล็กน้อยที่เขาไม่ออกหน้าให้เธอมากกว่านี้ แต่เพียงครู่เดียวเท่านั้นเธอกลับมายิ้มให้เขาใหม่“ไม่เป็นไรค่ะรุ่นพี่ เรื่องแค่นี้เล็กน้อยเท่านั้น” แล้วลุกออกจากโต๊ะไป“นั่งก่อนสิ” เขาพยักหน้าให้เรนิสเป็นเชิงออกคำสั่งให้เธอนั่งลง“เธอทำอะไร” เขาขมวดคิ้วถาม “มันดูไร้มารยาทมาก ไม่สมกับเป็นท่านหญิงเอาเสียเลย ฉันไม่เคยเห็นเธอทำอะไรแบบนี้”“ฉัน…เอ่อ” ใบหน้าของเธอสลดลง ดูสำนึกผิดและเสียใจที่ถูกเขาตำหนิว่าไร้มารยาท&nbsp;เขาเลิกคิ้วรอคำตอบ“ก็แค่เห็นซีริลนั่งคุยกับผู้หญิงคนนั้นแล้ว…รู้สึกโกรธ”เขาทำหน้าประหลาดใจ “เธอหึง…อย่างงั้นหรือ”ใบหน้าเธอแดงก่ำด้วยความอาย… “ก็น่าจะใช่”เขาหัวเราะออกมาอย่างอดไม่อยู่ ใบหน้าเย็นชาของเขาดูสว่างไสวขึ้นมาทันทีเขาบรรยายความรู้สึกตอนนี้ไม่ออก หลายปีที่ผ่านมา เขาอยากให้เธอหึงหวง แต่เธอไม่เคยทำเพราะเธอไม่เคยรู้สึกอะไรกับเขา จนเวลาผ่านมานานขนาดนี้&nbsp;ตอนนี้กลายเป็นเหมือนกับเวลาหมุนไปเริ่มใหม่ แต่เป็นการเริ่มใหม่ที่ไม่เหมือนเดิม ในวันที่เขารู้สึกว่าเขาอายุมากจนเป็นพ่อของเธอได้ เธอกลับชอบเขา หึงหวงเขา แต่การหึงหวงของเธอช่างไร้มารยาทและขาดชั้นเชิงความชอบของเด็กขนาดนี้น่าจะเหมือนเด็กหวงของเล่น คู่หมั้นก็เหมือนสมบัติชิ้นหนึ่งแต่…เขาไม่อยากจะเชื่อว่าเธอทำแบบนี้ก็เป็นด้วย“ซีริล อย่าหัวเราะ” เธอเสียงดังขึ้นมาใบหน้าแดงยิ่งกว่าเดิม ความอายน่าจะทำให้เธอกล้ากว่าปกติ สำหรับท่าทางเธอตอนนี้เหมือนลูกแมวที่โก่งตัวมาขู่เขาเท้าคางจ้องหน้าเธอพร้อมรอยยิ้มบางๆ “หากจะหึง ไปเรียนมาใหม่ให้มีชั้นเชิงกว่านี้ แบบนี้ไร้มารยาทเกินไป ทำแล้วดูน่าเกลียด”“มีแต่ผู้หญิงชั้นต่ำเท่านั้นที่ตบตีด่าทอคนอื่น มันเป็นการกระทำที่ไร้มารยาทไม่สมกับการเป็นชนชั้นสูง”“เอาแบบโบกพัดแล้วพูดจาเหน็บแนมคนอื่นก็ได้ ดูค่อยสมกับเป็นชนชั้นสูงหน่อย” เขาหัวเราะออกมาอีกรอบ เมื่อนึกถึงสมัยที่เรนิสกางพัดโบกเวลาจะประชดเหน็บแนมผู้คน ราวกับว่าการมีพัดจะทำให้เธอมั่นใจในการสวนกลับมากขึ้น“โบกพัด…” เด็กสาวตรงหน้าทำท่าคิดตาม “พูดจาเหน็บแนมคนอื่น”“ใช่…การที่เธอไปอาละวาดตบตีคนอื่นแบบนี้ไม่ดี ฉันไม่ชอบ มันทำให้ฉันเสียหน้าด้วยที่เธอทำนิสัยเสียต่อหน้าฉัน” เขาพูดออกไปตามที่ใจคิด และไม่คิดจะรักษามารยาทกับเธออีกบางทีพูดออกไปตรงๆเลยน่าจะดีกว่า จะได้ปรับปรุงตัวเขาตอกย้ำข้อผิดพลาดของเธออีกที“ที่แย่กว่านั้นคือ หากจะลงมือกับใครต้องมั่นใจด้วยว่าตัวเองจะชนะ ลงมือก่อนแล้วพลาดท่า น่าอายที่สุด เธอลองคิดดูถ้าฉันไม่ปัดถาดอาหารนั่นลงพื้น มันจะกระแทกหน้าเธอ เธอจะต้องเสียหน้าแค่ไหน ในฐานะผู้…”เขาเว้นวรรคไป เขาใช้คำว่าผู้ปกครองต่อหน้าเธอไม่ได้ ส่วนคำว่าคู่หมั้นเขาไม่อยากพูดมันออกมาเหมือนกัน มันแสลงใจ“ในฐานะที่ฉันนั่งอยู่ตรงนี้ ฉันต้องเสียหน้าไปกับเธอด้วย”เขาคิดในใจ เซลด้ายังเข้าท่ากว่ามาก อย่างน้อยเท่าที่เขารู้เซลด้าไม่เคยทะเลาะกับใครที่เธอเอาชนะไม่ได้“เด็กสามัญชนนั่นหว่านเสน่ห์ไปทั่ว ไม่ได้เจียมตัวเลย”“เธอรู้ไหม” เขาปรับสีหน้าให้เคร่งขรึมอีกครั้ง น้ำเสียงเย็นชา “สามัญชนที่มีความสามารถอาจจะมีประโยชน์กว่าชนชั้นสูงที่ไร้ความสามารถก็ได้”ใบหน้าสวยๆของเธอแดงก่ำขึ้นมาอีกรอบด้วยความละอาย“ซีริล…วันเกิดอยากได้อะไรไหมคะ” เธอถามเขาอยากหวาดๆ ราวกับกลัวว่าถ้าพูดเสียงดังกว่านี้แล้วเขาจะกัดเขานิ่งไปนาน เขานึกไม่ออกว่าเขาอยากได้อะไร&nbsp;“เธอลองใช้เวทลมเขียนอักขระเวทเป็นเพลงอะไรก็ได้ให้ฉันสักเพลงก็แล้วกัน”เขาไม่หวังให้เธอทำลูกแก้วเวทเป็นภาพมายาที่มีเสียงเพลงประกอบแบบที่เธอเคยทำให้เขา คนตรงหน้าเขาไม่น่าจะมีความสามารถพอ“แต่ฉัน…เขียนอักขระเวทยังไม่เป็น”เขาตกตะลึงก่อนที่จะพึมพำออกมา “ความสามารถเธอย่ำแย่ขนาดนี้เลยหรือ”เรนิสหน้าสลดลง น้ำตาคลอเอ่อขึ้นมาทำท่าจะร้องไห้“หยุด..เธอห้ามร้องไห้” เขาดุเธออีกรอบ เขาทนเห็นน้ำตาเธอไม่ได้เธอยกมือขึ้นมาปาดน้ำตาออก สีหน้าไม่สู้ดีนักเขารั้งประโยคต่อว่าถัดๆมาไว้ไม่ให้หลุดออกมา หากพูดออกไปเธออาจจะได้ร้องไห้จริงๆเขาถอนหายใจยาว “ไม่เป็นไร เย็นนี้ไปที่ห้อง ฉันจะสอนให้”ที่ประตูหน้าห้องเขา หญิงสาวคนหนึ่งมาดักรออยู่ เส้นผมสีเขียวของเธอยาวสยายลงมา เธอไม่ได้อยู่ในชุดนักเรียน แต่อยู่ในชุดกระโปรงสีเขียวอ่อนภาพที่เห็นทำให้เขานึกถึงคำพูดของท่านแม่ของเซลด้าสมัยยังเด็ก “รุ่นพี่มิแรนด้า…คล้ายกับงูเขียว”เขาอดขำไม่ได้ รอยยิ้มบางๆผุดขึ้นมาที่ริมฝีปาก มองไปมองมาก็ดูคล้ายไม่น้อย“ซีริล” มิแรนด้ายิ้มอย่างยินดี แล้วปรี่มาเกาะแขนเขาเขาขมวดคิ้ว ไม่มีใครกล้าเกาะแขนเขาแบบนี้นานแล้ว จะมีก็แค่พระมารดา เฌอร์ แล้วก็เซลด้า เขาไม่ได้สะบัดเธอออกเพียงแค่แกะมือเธอออกเบาๆ“เธอมีธุระอะไรหรือมิแรนด้า”“ช่วงนี้เราไม่ได้นัดกันเลย”เขานิ่งไป เขาเคยมีความสัมพันธ์กับผู้หญิงคนนี้เมื่อนานมาแล้ว ต่างฝ่ายต่างได้ประโยชน์ เขาได้ข่าวสารจากเธอและแน่นอนความสำราญด้วย ส่วนเธอก็เช่นกัน ได้ความสำราญและข้าวของเงินทองจากเขาไปไม่น้อยแต่เขาไม่มีอารมณ์จะเล่นกับเธอ…ประสบการณ์ข้อผิดพลาดของเขาสอนเขาว่าอย่าเล่นกับพวกผู้หญิงอีกเขาพยายามคิดคำไล่เธอกลับไปแบบรักษาน้ำใจ…หลายปีมานี้เขาอยากจะไล่ใครก็ไล่ไปตรงๆไม่เคยเกรงใจ การจะไล่คนแบบนุ่มนวล เขาต้องทบทวนความจำเสียเล็กน้อยประตูเทเลพอร์ตเปิดออกมา เรนิสก้าวออกมาหน้าห้องเขา เธอมองมิแรนด้าที่เกาะแขนเขาด้วยความงุนงง ตามองเขาสายตามีคำถาม“ผู้หญิงคนนี้ใครคะ”“เรนิส ฉันชื่อมิแรนด้า เป็นคู่รักคนหนึ่งของซีริล รู้ไว้เสียด้วย” มิแรนด้าเชิดหน้าขึ้นแนะนำตัวเอง มือเอื้อมมาเกาะแขนเขาแสดงความเป็นเจ้าของเขาสะบัดแขนออกด้วยความหงุดหงิด “มิแรนด้า..”เรนิสทำท่าจะปราดเข้ามาตบตีแบบที่ทำก่อนหน้านี้ที่โรงอาหาร แต่แล้วเธอชะงักไปเหมือนจะนึกอะไรออก เธอหยิบพัดขนนกสีขาวประดับพลอยออกมากาง เชิดหน้าขึ้น“หน้าด้านจริงๆ ฉันเป็นคู่หมั้นเขา ยังไม่เคยทำตัวแบบนี้เลย ดูแต่งเนื้อแต่งตัวสิ อย่างกับงูเขียวลอกคราบ”ทั้งเขาและมิแรนด้าตกตะลึงทั้งคู่ แต่คนละแบบมิแรนด้าผงะไปเพราะถูกเหน็บแนม ส่วนเขาคิดไม่ถึง..แค่แนะเธอไปตอนกลางวัน ตกเย็นมาเธอแสดงบทเป็นดาราละครนางอิจฉาเป็นเสียแล้วถ้าความสามารถในการพัฒนาเวทของเธอเป็นแบบนี้ สอนเที่ยง เย็นทำได้ทันที เธอคงไม่ต้องไปคุกเข่าในวิหารหลายรอบ“มิแรนด้า เธอกลับไปก่อน” เขาหันไปไล่หญิงสาวในชุดเขียวกลับไป “คราวหลังอย่าเสียมารยาทกับเรนิสอีก”เรนิสหน้าตาบูดบึ้ง นิสัยเอาแต่ใจตามประสาลูกคนเดียวของเธอกลับมาอีกครั้ง “ซีริล ทำไมผู้หญิงคนนั้นมาอยู่หน้าห้องด้วย”“เธอไปเอาพัดมาจากไหน” เขาเปลี่ยนเรื่องคุย ทำไมหาของมาได้เร็วขนาดนี้“ให้แอนนาค้นให้ ที่ห้องมีค่ะ แต่ซีริลยังไม่ได้ตอบเลย ที่ผู้หญิงคนนั้นบอกว่าเป็นคู่รัก”“ไม่ใช่” อย่างน้อยๆตอนนี้ก็ไม่ใช่แล้ว“แล้วทำไม..”เขาใช้ใบหน้าและสายตาเย็นชาปรามเธอ “ที่เธอควรสนใจคือ เธอจะเขียนอักขระเวทเป็นทันวันเกิดฉันไหม มากกว่าที่จะสนใจผู้หญิงคนนั้น”ปากรั้งคำพูดที่ว่า ทีเรื่องอาละวาดไม่ก็ทำตัวร้ายกาจฝึกได้เร็ว เรื่องฝึกพลังเวทกลับช้าต้วมเตี้ยมเขากลัวว่าหากพูดออกไปน้ำตาจะหยดออกมาอีก“มันไม่ใช่เรื่องง่ายเลยนะคะ”“เซลด้ายังทำเป็นตั้งแต่อายุสิบขวบเลย” เขาหลุดปากแย้งออกมาเธอขมวดคิ้ว ขึ้นเสียงสูง สีหน้าไม่พอใจอย่างชัดเจน “เซลด้าเป็นใครกัน ผู้หญิงใช่ไหม”เขาชะงัก..ก่อนที่จะแก้ตัว “เด็กในวัง อายุแค่สิบขวบ เด็กกว่าเธอตั้งหลายปี”“ยังไม่โตใช่ไหมคะ”“เด็กเล็กๆ” ที่ตอนนี้โตแล้วการเขียนอักขระเวท เขาให้เธอลองซ้อมตัวอักขระบนกระดาษก่อน แล้วค่อยร่ายเวทพร้อมกับใช้มือวาดด้วยความสามารถระดับเธอ คงไม่สามารถสร้างลูกแก้วมาเก็บไว้ได้เขาลองทำให้เธอดู ร่ายอักขระเวทออกมาเป็นหยดน้ำคล้ายฝนรวมกันเป็นดอกไม้เขาไม่มีเวทธาตุลม อักขระของเขาสร้างเสียงไม่ได้ และเขาไม่มีธาตุไม้ทำให้สร้างดอกไม้จริงๆไม่ได้เช่นกันเธอลองวาดอักขระเวท แต่ไม่มีอะไรเกิดขึ้น มือของเธอขยับไม่ถูกเขาถอนหายใจแล้วดึงเธอลงมานั่งตัก ใช้มือข้างหนึ่งจับมือเธอ “วาดมือแบบนี้ถึงจะถูก อักขระเวทรูปแบบนั้นต้องเขียนแบบนี้”เขาเคยทำแบบนี้กับเซลด้าหลายครั้งตอนเซลด่าอายุ 10 ขวบ ตอนสอนเซลด้าหัดเขียนอักขระเวทพอเธอเขียนคล่อง เขาไม่ได้ทำแบบนี้อีกแต่เขาลืมนึกไป คนบนตักเขาไม่ใช่เด็กผู้หญิงอายุ 10 ขวบอย่างเซลด้า แต่เป็นแม่ของเซลด้าตอนอายุสิบสี่กลิ่นเส้นผมหอมกรุ่นแบบดอกไม้โชยมาแตะจมูก ร่างบางๆของเธอกลับมีส่วนเว้าส่วนโค้งโตกว่าวัยตามที่เด็กสาวควรจะมี เธอขยับตัวเล็กน้อยเหมือนนั่งไม่ค่อยสบายทำให้ส่วนโค้งของเธอเสียดสีกับต้นขาของเขาเขาเริ่มรู้สึกตัวว่าตำแหน่งท่าทางการนั่งไม่ค่อยเหมาะเท่าไรนัก อากาศในห้องเริ่มร้อนขึ้นมาเขาลืมไปเช่นกันว่าร่างกายเขาตอนนี้อายุแค่ 16-17 เท่านั้น ในความเป็นจริง อายุเขากับเธอไม่ได้ห่างกันอย่างที่เขารู้สึกเขาเอียงหน้าไปมองเธอ ใบหน้าเธอแดงก่ำด้วยความเขินอาย เหมือนเธอจะรู้สึกตัวเช่นกันว่าเขามอง เธอหันมาทางเขา ปลายจมูกแตะกันเบาๆ แต่นั่นกลับทำให้ทั้งเขาและเธอผงะไปเธอพรวดพราดลุกขึ้นมา ก่อนจะพลาดล้มลงไปกองกับพื้น&nbsp;เขาอดหัวเราะไม่ได้ เด็กยังไงก็เป็นเด็ก เขาลุกขึ้นยืนแล้วยื่นมือให้เธอเกาะลุกขึ้นมา แล้วปรับสีหน้าเป็นจริงจังใหม่ “จำวิธีการเขียนได้แล้วใช่ไหม ต่อไปไปหัดเขียนเอง”เธอก้มหน้า สีหน้าไม่ดีนัก “เมื่อกี้ตื่นเต้นเกินไป จำอะไรไม่ได้เลย”เขาถอนหายใจ ขยับเก้าอี้ด้านข้างให้เธอนั่ง แล้วจับมือเธอเขียนอักขระใหม่เขาอยู่ในห้องสมุดในพระราชวัง ยืนกอดอกมองเด็กสาวเส้นผมสีดำยาวสยายนั่งซ้อมเขียนอักขระเวทลงบนกระดาษ สีหน้าเธอดูตั้งใจมากเธอมานั่งทำแบบนี้ตั้งแต่เช้า ราวกับว่าถ้างานนี้ไม่เสร็จ เธอจะไม่มีของขวัญวันเกิดดีๆให้เขาวันนี้วันคล้ายวันเกิดเขาแล้ว เธอยังสร้างของขวัญดีๆให้เขาสักชิ้นไม่ได้องครักษ์คนหนึ่งของเขาเดินเข้ามาพร้อมกระดาษแผ่นหนึ่งเขาเปิดอ่าน เป็นตามที่เขาเคยรู้ อเล็กซิสซึ่งตอนนี้เป็นลูกบุญธรรมของตระกูลเทรลิสเป็นทายาทคนสุดท้ายของตระกูลกบฏเมื่อสองร้อยปีก่อนจริงๆ เขาใช้เวทไฟเผากระดาษแผ่นนั้นทันทีที่อ่านจบหมากเกมนี้เป็นของเขาอีกครั้ง เขาสามารถใช้ความลับนี้บีบบังคับอเล็กซิสได้และเช่นเดียวกัน เขาสามารถใช้สิ่งนี้บีบบังคับท่านพ่อของเด็กสาวตรงหน้าได้เช่นกัน ความผิดฐานให้การเลี้ยงดูลูกกบฏไม่ต่างอะไรกับการเป็นกบฏเอง บทลงโทษมีตั้งแต่เบาๆอย่างถูกกักบริเวณหรือโดนโทษกบฏกันทั้งตระกูลหากเป็นเมื่อก่อน ตอนนี้เขาคงมองว่าเธอเป็นหมากไร้ประโยชน์ กำจัดทิ้งเมื่อไหร่ก็ได้ถ้าเขารำคาญหรือเขาต้องการหาพันธมิตรใหม่เพิ่มเขาถอนหายใจ เธอคงยังไม่รู้ว่าสถานะอันสูงส่งของเธอ ตอนนี้หมดความหมายไปเสียแล้ว…แต่ไม่ว่าอย่างไร เขาก็กำจัดเธอทิ้งไม่ลงใบหน้าเล็กๆดูตั้งอกตั้งใจ หลังเขียนไปได้สักพักหนึ่ง เธอลองวาดอักขระบนอากาศอีกครั้ง คราวนี้เวทธาตุลมทำงาน เสียงเพลงสำหรับอวยพรวันเกิดกระท่อนกระแท่นดังขึ้นมาสีหน้าเธอเปลี่ยนจากสีหน้าจริงจังกลายเป็นรอยยิ้มยินดี เธอหันมามองทางเขาเหมือนจะอวดและรอรับคำชมด้วยสายตาคาดหวังเขาเดินเข้าไปใกล้ ส่ายศีรษะ “ยังไม่ดีพอ”เธอทำหน้าผิดหวัง เหมือนเด็กรอของรางวัลแล้วไม่ได้รับเขาร่ายอักขระเวทให้เธอดู ภาพมายาเป็นเป็นน้ำแข็งสร้างเป็นดอกทิวลิปสีน้ำเงินปรากฏขึ้นมา เสียงหยดน้ำตกลงบนดอกไม้หนักเบาต่างกันเป็นจังหวะคล้ายเสียงเพลง “ถ้าให้ดีต้องทำให้ได้แบบนี้”สายตาเธอมองดูเขาด้วยความชื่นชม แต่แล้วเธอนึกขึ้นได้ “อย่าบอกนะเพคะว่าหม่อมฉันต้องทำให้ได้แบบนี้”“มันยากเกินไปไหม” เธอโอดครวญอีกครั้ง แล้วก้มหน้าก้มตาเขียนอักขระบนกระดาษต่อเขายืนไขว้หลังมองดูเธอทำงานอีกพักหนึ่ง เธอร่ายเวทวาดอักขระเวทธาตุไม้ขึ้นมาใหม่ คราวนี้เป็นดอกทิวลิปสีน้ำเงิน แต่ไม่มีเพลง“ปีนี้เอาแบบนี้ก่อนนะเพคะ ปีหน้าจะทำดอกทิวลิปร้องเพลงมาให้ได้” เธอทำท่าหมายมั่นปั้นมือเขามายืนข้างหลังเธอ ลูบศีรษะอย่างแผ่วเบา&nbsp;ใบหน้าเธอเปลี่ยนเป็นสีชมพูระเรื่อด้วยความเก้อเขิน“อืม…ฉันจะรอ”&nbsp;เธอทำท่าเหมือนกับเพิ่งนึกได้ เธอผุดลุกขึ้นมองไปนอกหน้าต่าง สีหน้าตกใจ “พระอาทิตย์ตกแล้ว ยังไม่ได้แต่งตัวเลย”เขาอดยิ้มบางๆให้เธอไม่ได้กับท่าทางตกใจของเธอ “ไม่เป็นไร ยังไงเธอก็สวย”ใบหน้าเธอแดงระเรื่อขึ้นมาอีกครั้งเขาถอนหายใจ เด็กโง่ แค่เขาชมนิดหน่อยก็ดีใจขนาดนั้นก่อนงานเลี้ยงจะเริ่ม เขาเดินไปหน้าประตูห้องทำงาน เสียงโต้เถียงกันดังออกมาจากในห้องทำงานของพระบิดา“ฝ่าพระบาท ทรงทำอย่างนี้กับหม่อมฉันไม่ได้”“เบ็ธ เธอมีเหตุผลหน่อย”เขาถอนหายใจแล้วเคาะประตู ปัญหาเดิมๆ ความหึงหวงของเลดี้เบ็ธทันทีที่เสียงเคาะประตูดัง เสียงโต้เถียงในห้องหยุดลงเขาเปิดประตูก้าวเข้าไป โค้งทำความเคารพให้คนที่ยืนหน้าโต๊ะทำงานเขาไม่ได้เห็นคนทั้งคู่มานาน พระบิดาสิ้นพระชนม์ไปหลายปี และก่อนที่เขาจะจากมาจากโลกนั้น เลดี้เบ็ธก็ไม่อยู่แล้วเช่นกันความรู้สึกเขาตอนนี้ยากจะบรรยาย เหมือนกับการได้ย้อนเวลาไปเจอกับคนที่เขาผูกพันและไม่คิดว่าจะได้เห็นกันอีกเลดี้เบ็ธสีหน้ายินดีอย่างชัดเจน “หม่อมฉันอยากจะไปเข้าเฝ้าฝ่าบาทตั้งแต่เมื่อเช้า แต่เห็นว่าอยู่กับท่านหญิงเรนิส”เขายิ้มบางๆให้กับเธอ ไม่ว่ากี่ปี เธอไม่เคยเปลี่ยน ความรักของเธอที่มีให้เขาดูไม่มีที่สิ้นสุดในโลกของเขา เลดี้เบ็ธป่วยตายไปเมื่อสามปีก่อน วันที่เธอป่วยหนักนอนบนเตียง เธอกระซิบบอกเขาว่าเธอเป็นแม่ที่แท้จริงของเขาและขอให้เขาเรียกเธอว่า “แม่”เขาบอกเธอว่าเขาพอเดาได้มานานแล้ว&nbsp;“หม่อมฉันมีเรื่องอยากถามฝ่าพระบาท…เป็นการส่วนพระองค์”พระราชาพยักพระพักตร์ให้เลดี้เบ็ธออกไป แล้วเดินไปหยิบเอกสารหลังโต๊ะทำงานมาดู&nbsp;“พระบิดา” เขาลังเลอยู่ครู่หนึ่งแล้วตัดสินใจถาม เรื่องนี้ทำให้เขาค้างคามาหลายปี และมีคนแค่คนเดียวเท่านั้นที่ให้คำตอบเขาได้&nbsp;“หม่อมฉันเป็นลูกของใครกันแน่”พระราชาทรงทอดพระเนตรมองเขาอย่างงุนงง ราวกับคำถามของเขาช่างไร้สาระ “ก็เป็นลูกของเรา”เขาสบพระเนตรของพระบิดา “หม่อมฉันหมายความว่า หม่อมฉันเป็นลูกของพระมารดาจริงๆไหม”พระบิดาไม่ได้ทรงตอบคำถามนี้แต่ทรงจ้องตาเขาแทน เขาไม่ได้หลบตา…“จะรู้ไปทำไม มันไม่ได้สำคัญ” คำตอบที่เขาได้มามีเพียงเท่านั้น “ในประวัติราชวงศ์บันทึกไว้ชัดเจนว่าลูกเป็นลูกของพระราชินี”“นั่นเป็นบันทึก หม่อมฉันอยากรู้ความจริง” เขายืนกราน“ความจริงไม่สำคัญ บันทึกนั่นต่างหากที่สำคัญกว่า” สีพระพักตร์ไม่ดีนัก หลังจากนั้นเขาถูกไล่ออกมาเขาถอนหายใจ ไม่ว่าอย่างไรเขาคงไม่ได้คำตอบ…เสียงเพลงในงานเลี้ยงดังออกมา พระมารดาเสด็จกลับก่อนอย่างไม่ไว้หน้าใคร แต่ซิลบาสเตียนไม่ได้กลับตาม ยังอยู่พูดคุยกับคนในงาน ส่วนพระบิดาดูจะกริ้วกับคำถามของเขาเสด็จกลับไปก่อนเช่นกัน&nbsp;&nbsp;“ฝ่าบาท..” เรนิสถามขึ้นมาอยากหวาดๆ “ทุกคนรอให้เราเต้นรำอยู่”เมื่อเขาเป็นเจ้าภาพงานไม่ได้เต้นรำ ดังนั้นในงานไม่มีใครเต้นรำ งานรื่นเริงเหมือนยังไม่ได้เริ่มเขาโค้งให้เธอตามมารยาทและส่งมือให้เธอ ยามเธอยื่นมือกลับมาให้เขารับและโอบเธอไว้ &nbsp;ความรู้สึกเขากลับบรรยายไม่ถูกมันเป็นความขมปนความหวาน เหมือนความสุขที่ได้ย้อนอดีตแต่ก็เศร้าในขณะเดียวกัน“ฝ่าบาท ประชวรหรือเปล่า” เรนิสเอียงคอถามเขา“ไม่ได้เต้นรำมานาน แค่ไม่ชิน” เขาพูดสั้นๆพอเขาไม่ได้มีท่าทีกดดันเหมือนก่อนหน้านี้ เธอเริ่มผ่อนคลายขึ้นมา “ที่จริงเราเพิ่งเต้นรำกันตอนงานปีใหม่”เขายิ้มฝืนๆ สำหรับเธออาจจะใช่ สำหรับเขา การเต้นรำครั้งสุดท้ายนานมากแล้ว ตั้งแต่ปีใหม่ปีที่เขาเรียนจบ…หลังจากวันที่เขาทะเลาะกับเธอในห้องนอนของเธอ หลังจากนั้นทั้งเขาและเธอไม่เคยเต้นรำกันอีก และเขาไม่เคยเต้นรำกับใครเช่นกัน ไม่ว่าจะเป็นงานปีใหม่หรืองานแต่งงานเสียงเพลงจบลง เขาสบตากับหญิงสาวคนหนึ่งที่ในห้องโถง…เฌอร์เธอมองเขาด้วยสายตาโศก เธอมักจะมองเขาแบบนี้หลายครั้งตอนเขาอยู่กับผู้หญิงคนอื่นเขาแต่งงานกับเธอ อยู่ด้วยกันมาหลายปี ยอมรับว่าผูกพันเหมือนเพื่อนคนหนึ่ง แต่มันไม่เคยมีความรักเวลาอยู่กับเธอ เขาพยายามคุมตัวเองไม่ให้เย็นชามากนัก อย่างไรก็ตามเธอดูจะรับเขาได้ทุกรูปแบบ ไม่ว่าเขาจะดีหรือเลว“ฝ่าบาท ท่านหญิงเฌอร์มองฝ่าบาทอีกแล้ว” เสียงคนด้านข้างเรียกสติเขากลับมา&nbsp;“เธอคิดมากเกินไป” เขาตัดบท หยุดเท้าและคลายอ้อมแขนออก “ฉันเบื่องานเต้นรำ อยากจะออกไปที่ระเบียง เธอจะอยู่ในนี้หรือไปด้วยกันก็ได้”พระจันทร์วันนี้ไม่เต็มดวงเสียทีเดียว อีกสองวันกว่าจะถึงวันที่พระจันทร์เต็มดวงเขามองออกไปรอบๆ เขาอยู่ที่นี่มากี่ปีแล้ว มองออกจากระเบียงนี้นานเท่าไหร่เสียงฝีเท้าเดินเข้ามาใกล้ มือขาวนวลส่งเครื่องดื่มมาให้เขาแก้วหนึ่ง เขารับเอาไว้“เธอชอบฉันงั้นหรือ” ไม่ต้องนับเรื่องที่เขามีพรสวรรค์ในการมองสีหน้าคน เด็กสาวตรงหน้าเก็บความรู้สึกไม่เป็น คิดอะไรสีหน้าเธอแสดงออกมาจนหมด ใครๆก็ดูออกเธอพยักหน้า ใบหน้าแดงระเรื่อ“เธอชอบฉันเพราะอะไร”เธอก้มหน้าลงอย่างเอียงอาย “เราเป็นคู่หมั้นกันมาหลายปีแล้ว”“เธออยากแต่งงานกับฉันงั้นหรือ”&nbsp;เธอพยักหน้า ใบหน้าเธอมีสีแดงระเรื่อขึ้นมา“เพราะอะไร เพราะฉันเป็นเจ้าชาย”เธออายุแค่นี้ จะชอบเขาได้อย่างไร เด็กสาวตรงหน้าน่าจะยังเด็กเกินกว่าจะรู้จักความรักด้วยซ้ำเธอดูแปลกใจกับคำถามนั้นท่าทางงุนงง “ฝ่าบาทก็เป็นเจ้าชาย”“ถ้าฉันเป็นลูกนอกสมรส หรือว่าเป็นคนธรรมดา” ความรู้สึกขมในปากผุดขึ้นมาเวลาคำๆนี้หลุดออกจากปากเขา เรื่องนี้เหมือนเป็นแผลในใจของเขามาหลายปี “เธอยังอยากจะแต่งงานกับฉันไหม”Writer’s note: แต่ละตอนภาคนี้ยาวมากค่ะ หกพันกว่าคำทุกตอน (สองหมื่นกว่าตัวอักษร) กำลังคิดว่าจะอัปอาทิตย์ละครั้งรวดเดียว หรืออัปทีละสามพันกว่าคำ แต่อาทิตย์ละสองครั้งดี แบบไหนดีกว่าคะชี้แจงกันนิดนึงค่ะคาแร็คเตอร์ซีริล จริงๆก็คล้ายเดิม แค่อายุเปลี่ยน ตอนภาคแรกเป็นเจ้าชายที่พยายามจะเป็นรัชทายาท ไม่แสดงนิสัยตัวเองออกมาเพราะคิดว่าแบบนุ่มๆจะเป็นที่นิยมมากกว่า แต่ภาคนี้คือเป็นพระราชามีอำนาจสูงสุดมายี่สิบกว่าปี ทั้งเผด็จการทั้งเฮี้ยบ เลิกเสแสร้งไปนานละ ที่แสดงออกเป็นตัวตนจริงๆสมัยเป็นพระราชาส่วนที่เชียร์ซีริลกับเรนิสเวอร์ชั่นพัง…อันนั้นไม่ทำเพราะเกรงใจจอมมารค่ะ หัวเราะเบาๆ รู้สึกว่าเคมีคู่นั้นเข้ากันมากกว่าถ้าจะทำ…ต้องรื้อใหม่ให้นังเอสประกอบระเบิดผิดพลาดก่อนหนูเจนจะซัดจอมมารตาย…แต่ไรท์ส่งนังเอสไปนิยายจีนแล้ว ตามกลับมาไม่ทันแต่ไรท์ชอบซีริลภาคนี้กับเรนิสต้นฉบับนะ ให้ความรู้สึกว่าเหมาะกันดี&nbsp;อารมณ์อาจารย์เฮี้ยบๆกับลูกศิษย์ที่ไม่เอาอ่าว…ได้แรงบันดาลใจมาจากซือฝุกับศิษย์ไม่ได้ความแถวๆนี้(ไม่ใช่ไรท์นะ อย่าเข้าใจผิด)เรนิส อัพเกรด เป็นนางร้าย LV2 ได้รับสกิลตัวอิจฉาชั้นสูงปล. แอบแปลกใจ เดิมพอรู้อยู่บ้างว่า ซีริลมีคนชอบไม่น้อยแต่ไม่ค่อยแสดงตัวเพราะกลัวถูกฝ่ายตรงข้ามถล่ม…แต่พออัปภาคนี้ถึงรู้ว่ามีFCเยอะกว่าที่คิดนะคะ

 </div> 
