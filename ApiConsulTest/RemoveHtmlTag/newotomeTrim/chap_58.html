 <div style="word-wrap: normal;width:90%;">
			
				
เรนิสครุ่นคิดอยู่นานครู่ใหญ่ เธอดูจะตอบคำถามนี้ไม่ได้ เขายิ้มเยาะตัวเองอย่างฝืดเฝื่อน“ถ้าตอบผิด ต้องไปคุกเข่าในวิหารหรือเปล่า” เธอถามเขาด้วยสีหน้าจริงจังนี่เธอคิดว่านี่เป็นโจทย์ปัญหางั้นหรือ&nbsp;เขาส่ายหน้าเป็นเชิงปฏิเสธ “ไม่ต้อง”&nbsp;“ถ้าเจ้าชายเป็นลูกนอกสมรส หรือเป็นสามัญชนจริง” เธอมองหน้าเขาพร้อมกับใช้ความคิดอย่างหนักหน่วง คิ้วแทบจะขมวดเป็นปม “ฝ่าพระบาทจะทรงอนุญาตให้เราแต่งงานกันไหม”เขาชะงัก&nbsp;“หม่อมฉันก็จะเป็นทายาทตระกูลหลัก จะแต่งงานต้องขอพระราชานุญาต” เธอทำหน้าคิดต่อ “แต่อเล็กซิสคงไม่ชอบใจ เขาจะไม่ได้เป็นผู้ครองแคว้น”“อือ..เขาคงไม่พอใจ” ความรู้สึกอบอุ่นแทรกซึมเข้ามาในความว่างเปล่า ไม่ว่าเธอจะหมายความอย่างนั้นจริงๆไหม อย่างน้อยคำตอบของเธอทำให้เขารู้สึกดี“ที่เรียนมาสองสามเดือนนับว่าไม่ได้เสียเปล่า อย่างน้อยเธอรู้จักคิดเป็น” เขาเสไปชมเธอเรื่องอื่น ราวกับเรื่องนี้เป็นโจทย์ปัญหาให้เธอคิดเล่นๆ ไม่ได้มีความหมายจริงจัง&nbsp;“แต่เธอยังคิดไม่พอ หากคิดให้รอบคอบ ลูกนอกสมรสไม่มีสินเดิมตอนแต่งงาน ดังนั้นตระกูลเธอแทบไม่ได้ประโยชน์อะไร สามัญชนยิ่งแย่ใหญ่ ไม่มีอะไรเลย”“แต่ถ้าฝ่าพระบาททรงอนุญาต ต้องมีของขวัญชิ้นใหญ่ๆให้แน่นอน” เธอเถียงขึ้นมาทำท่าคิดต่อ “ลูกนอกสมรสก็ลูกเหมือนกัน ถึงไม่มีฐานะแต่ก็เป็นลูก”ลูกนอกสมรสก็ลูกเหมือนกัน…เขาไม่เคยคิดถึงข้อนี้มาก่อน“ส่วนสามัญชน…” เธอทำท่าคิด “ฝ่าบาทเคยตรัสเองว่าถ้ามีความสามารถอาจจะดีกว่าชนชั้นสูงไร้ความสามารถก็ได้”เขาเงียบไป เขาเคยพูดประโยคนั้นขึ้นมาจริงๆ เพื่อเป็นการกระตุ้นให้เธอขยันขึ้น… แต่เขาไม่ได้หมายความแบบนั้นความแตกต่างระหว่างชนชั้น มันก้าวข้ามได้ยาก“หลังจากที่อ่านหนังสือการปกครองมาตั้งหลายเล่ม การเป็นพระราชามีแต่เรื่องปวดหัว” เธอพูดขึ้นมาลอยๆเขาอดหัวเราะไม่ได้ “เด็กโง่ คิดอะไรตื้นเขิน” แต่เด็กโง่ๆอย่างเธอยังคิดออกเลยว่ามันมีแต่เรื่องปวดหัวเธอยิ้มให้เขาอย่างเก้อๆ “ฝ่าบาท…เรื่องแบบนี้เอามาล้อเล่นไม่ดีนะเพคะ ใครได้ยินจะเอาไปลือ”“อือ ฉันรู้” เขารู้ดีว่าข่าวลือเรื่องนี้เวลามันออกไปจะเป็นเช่นไรแต่เขาต้องการคำตอบเรื่องนี้ มันติดค้างในใจเขามานานมันน่าจะต้องมีวิธีสักวิธี ที่จะได้คำตอบเรื่องนี้ออกมาผ่านไปหลายเดือน ภารกิจเปลี่ยนลูกเป็นตัวใหม่ของเขาให้เป็นหงส์ดูจะค่อนข้างประสบความสำเร็จ ความรู้ของเธอเริ่มเข้าที่เข้าทางขึ้นมากแต่วิชาที่เธอเรียนได้ย่ำแย่ที่สุดเห็นจะเป็นวิชาสมุนไพรและวิชาปรุงยา เรื่องนี้เขาไม่มีความรู้เช่นกันไม่มีความรู้ ใช่ว่าจะเรียนรู้ไม่ได้ เขาตัดสินใจลองศึกษาเรื่องพวกนี้ดู และสั่งให้คนสร้างเรือนกระจกสะสมสมุนไพรไว้ในวังรวมถึงหาสมุนไพรหายากมาเก็บไว้ รวมถึงเริ่มอ่านตำราพวกนั้นบ้าง“บางทีถ้าเคยเห็นของจริง อาจจะเสกมันขึ้นมาได้ง่ายกว่าของที่ไม่เคยเห็น”&nbsp;เขาบอกเธอตอนที่เธอมาในเรือนกระจกครั้งแรกพอเริ่มศึกษาไปได้สักพัก เขาไม่เข้าใจ มันไม่ได้ยากอะไรเลยกับการแยกชนิดของต้นไม้ ทำไมเด็กคนนั้นถึงเสกสมุนไพรผิดๆถูกๆ แต่พอเห็นขอบตาคล้ำเหมือนคนอดนอนของเธอ เขาต่อว่าเธอไม่ลง“เมื่อคืนนอนน้อยอย่างนั้นหรือ”“กลัวว่าจะอ่านตำราจบไม่ทันตามกำหนด เลยนอนดึกติดกันมา 2-3 วันแล้ว”เขาถอนหายใจ..เริ่มสงสัย หรือว่าเขาจะเข้มงวดเกินไป เห็นแก่ที่เธออดนอนหลายวัน เขาตัดสินใจถามคำถามง่ายๆเพื่อให้เธอตอบไม่ผิดเขาคลี่ยิ้มบางๆด้วยความพึงพอใจเมื่อเห็นเด็กสาวตรงหน้าตอบคำถามได้ถูกหมด“ไม่เลว” เขาออกปากชม “อย่างน้อยสัปดาห์นี้ไม่ต้องไปคุกเข้าหน้าแท่นบูชา”ไม่ต้องไปก็ดี ตอนนี้ข่าวลือในเมืองหลวงหนาหูมากว่าเธออยากจะไปเป็นนักบวชหญิงถึงขั้นไปสวดภาวนาบ่อยๆนิสัยชอบอาละวาดของลูกเป็ดตัวใหม่ของเขาดีขึ้นมาก ส่วนเรื่องเอาแต่ใจตัวเองไม่ต้องพูดถึง ต่อหน้าเขาไม่เคยมีให้เห็น แต่ลับหลังนั่นเขาไม่รับรู้ ถือว่าเขามองไม่เห็น เอาเป็นว่าเธอจะทำนิสัยเสียเอาแต่ใจที่ไหนก็ได้อย่ามาทำให้เขาเห็นเป็นพอเท่าที่ได้ยินมา เธอเลิกนิสัยพวกนั้นไปแล้ว สายของเขาในบ้านของเธอรายงานมาว่า คำพูดตำหนิผู้คนของเธอเปลี่ยนไป จากที่อาละวาดขว้างปาข้าวของเวลาไม่ได้ดั่งใจ กลายเป็นการตำหนิสาวใช้ด้วยคำพูดและสายตาเย็นชา เช่น “ทำงานไม่ได้ความเอาเสียเลย” หรือไม่ก็ “ทำไมคิดอะไรตื้นเขินแบบนี้”ไม่เห็นแปลกอะไร ถ้าทำงานไม่ได้ความ คิดอะไรตื้นเขิน ย่อมสมควรถูกตำหนิ… เวลาตำหนิผู้คนจะให้ใช้แววตาอบอุ่นได้อย่างไรแต่นิสัยขี้อิจฉาของเธอกลับไม่ดีขึ้นเท่าไรนัก ความไม่ชมชอบของเธอที่มีต่อเด็กสาวสามัญชนอย่างเจนนี่ไม่ลดลงสักนิด เขาแปลกใจอยู่บ้าง เมื่อก่อนเธอเคยช่วยเจนนี่จนกล้าปะทะกับเขาด้วยซ้ำ ตอนนี้ความรู้สึกที่มีต่ออีกฝ่ายกลับกลายเป็นไม่ชอบอย่างรุนแรง“เด็กผู้หญิงคนนั้นมีอะไรดี ใครๆก็ชอบเธอ” เรนิสบ่นกระปอดกระแปด “ตอนนี้แม่นั่นลงทั้งงานประลอง ทั้งยังเป็นนางเอกละครเวที อะไรที่จะทำให้โดดเด่น แม่นั่นรับไปหมด”“หน้าตาก็ขี้เหร่ขนาดนั้น ทำไมใครๆถึงได้ชอบ”“หน้าตาขี้เหร่” เขาทวนคำขึ้นมา ขณะที่สายตาไม่ได้ละจากสมุดบันทึกบนโต๊ะถึงแม้เขาจะไม่ชอบเจนนี่ แต่เขาก็ไม่เคยมองว่าเธอขี้เหร่น้ำเสียงแบบนั้น ชัดเจนว่าอิจฉาคนอื่นอยู่“ใช่ ขี้เหร่ สวยไม่เท่าฉันเลยสักนิด แต่กลับได้เป็นนางเอกละคร”“เธออยากเป็นนางเอกละครเวทีงั้นหรือ” เขาเงยหน้าจากโต๊ะหนังสือขึ้นมาถามเธอ สีหน้าท่าทางเธอตอนนี้เหมือนเด็กขี้อิจฉาพ่วงหลงตัวเอง พูดออกมาได้ว่าคนอื่นสวยไม่เท่าตัวเองเธอถอนหายใจ “ถึงอยากเป็นก็เป็นไม่ได้ ไม่มีเวลาซ้อมละคร ถ้ามัวแต่ซ้อมละครคงต้องไปคุกเข่าในวิหารติดๆกันแน่นอน”เขาเหยียดยิ้มออกมา “รู้แบบนั้นก็ดีแล้ว ส่วนเรื่องประลองไม่ต้องคิด ฉันไม่อยากให้เธอแพ้ต้องขายหน้าบนเวที ฉันจะเสียหน้าไปด้วย”เธอก้มหน้างุด สีหน้าน้อยใจ“แล้วที่บอกว่าใครๆก็ชอบเจนนี่ มีใครบ้าง”“ก็มี เซียร์”อารมณ์ของเขาเสียขึ้นมาทันทีเพราะคำเรียกขาน ในวังนอกจากพระมารดาแล้วไม่มีใครเรียกซิลบาสเตียนแบบนั้น น้ำเสียงเขาเย็นชาราวกับน้ำแข็งบนยอดภูเขา “พวกเธอสนิทกันจนเรียกกันแบบนี้ตั้งแต่เมื่อไหร่”“เซียร์เป็นคนบอกให้เรียกแบบนี้ได้” เธอแย้งเบาๆ“ฉันไม่ชอบ” เขามองหน้าเธอ สายตากดดัน เด็กสาวทำหน้างุนงงอยู่ครู่หนึ่งแล้วพยักหน้าว่าเธอเข้าใจ“ก็มีแวน อเล็กซิส เจ้าชายอองตัวร์ อาจจะรุ่นพี่มิคาเอลด้วย” คราวนี้เธอตัดชื่อน้องชายของเขาออกไปอย่างรวดเร็ว พอพูดจบเธอก็จ้องหน้าเขาเงียบๆเขาเลิกคิ้วเป็นเชิงถามว่าเธออยากจะพูดอะไรต่อ“แล้วซีริลชอบผู้หญิงคนนั้นไหม”“ผู้หญิง…” เขาทวนคำพูดของเธอ สำหรับเขา เจนนี่ตอนนี้เป็นแค่เด็กอีกเหมือนกัน&nbsp;เขารู้สึกอย่างไรกับเจนนี่งั้นหรือ…ตัวปัญหาชัดๆ เห็นหน้าแล้วไม่สบอารมณ์ มันทำให้เขานึกถึงเรื่องเก่าๆ“ฉันไม่ชอบ”แววตาเธอสุกใสขึ้นมาทันทีเหมือนเด็กที่ได้พรรคพวกเพิ่มมาอีกคน“และฉันก็ไม่ชอบพวกทำเรื่องไร้สาระ ความคิดตื้นเขินด้วย”หน้าที่ระรื่นของเธอสลดลงอีกครั้ง เธอก้มหน้ากลับไปอ่านหนังสือต่อ เขาอดหัวเราะในใจไม่ได้เขาไม่เข้าใจอยู่บ้าง เด็กสาวที่ใครๆต่างชื่นชอบคนนั้น มีคนชื่นชอบไม่เพียงพอหรืออย่างไร ถึงได้เข้าหาเขาในช่วงชั่วโมงเรียน เขาไม่สนใจเธอ เธอกลับไม่ลดความพยายามวันหนึ่งขณะที่เขานั่งรับประทานอาหารกับแวน นั่งฟังคำวิจารณ์เรื่องนั้นเรื่องนี้โดยเฉพาะเรื่องผู้หญิงของแวนไปเรื่อยๆ พร้อมกับคิดถึงลูกชายหัวแดงหลายคนของคนตรงหน้า นิสัยแต่ละคนไม่ได้ต่างจากพ่อสักนิดเดียวเด็กสาวหน้าตาสะสวยคนนั้นกลับมาขอนั่งรวมโต๊ะด้วยเพื่อนสนิทของเขาไม่ปฏิเสธ ดวงตาเป็นประกาย แถมลุกมาเลื่อนเก้าอี้ให้เธอนั่งบริการกันขนาดนี้ ไม่อุ้มมานั่งตักเลยล่ะ เขาค่อนแคะเพื่อนสนิทในใจ“รุ่นพี่คะ” เธอหันมายิ้มหวานหยาดเยิ้มให้กับเขา “ฉันจะลงประลอง อยากได้คู่ซ้อมการใช้เวทสายฟ้า”เขาขมวดคิ้วอย่างอดไม่ได้ คนที่มีเวทนี้ทั้งโรงเรียนมีแค่เขากับเธอเท่านั้น ถ้าต้องการคู่ซ้อม จะเป็นคนอื่นไม่ได้นอกจากเขาแต่เธอไม่ใช่พระราชินี หรือเธอคิดว่ามีคนชอบเธอเยอะๆแล้วเธอจะเหมือนราชินีในตำนานที่มีอัศวินรายล้อมยินดีเสี่ยงตายรับใช้ ถึงอย่างนั้นเขาเป็นเจ้าชาย ไม่ใช่อัศวินที่มีหน้าที่ปกป้องสาวงาม ทำไมต้องตามใจเธอหลายปีมานี้เขาแทบไม่เคยต้องออกแรงสู้กับใคร ยกเว้นเวลาสอนเซลด้า ส่วนถ้ามีคนร้ายบุกมานั่นเป็นหน้าที่องครักษ์ หากเขาต้องลงมือเองนั่นแปลว่าองครักษ์ของเขาไร้ความสามารถ บ่งบอกว่าเจ้านายอย่างเขาก็ไร้ความสามารถในการคัดเลือกคน“ฉันไม่ค่อยมีเวลา”ดวงตาเธอมีแววตัดพ้อ ใบหน้าสวยนั้นดูสลดอย่างน่าสงสาร “ไม่เป็นไรค่ะ ฉันฝึกเองก็ได้”เมื่อหญิงงามถูกปฏิเสธ ย่อมมีผู้กล้าออกหน้าให้ แวนออกปากช่วยพูดแทนเธอ&nbsp;“ซีริล สละเวลาเล็กๆน้อยๆช่วยซ้อมให้รุ่นน้องหน่อยจะเป็นอะไรไป”เจนนี่ยิ้มหวานให้แวนแล้วมองมาทางเขาอย่างร้องขอ “ได้ไหมคะรุ่นพี่”เมื่ออยากได้เขาเป็นคู่ซ้อม…เขาก็ยินดีเป็นให้ เขายิ้มตอบกลับเธออย่างอ่อนโยน แล้วตอบด้วยน้ำเสียงนุ่มนวล “ถ้าเธออยากให้ฉันช่วยซ้อมให้จริงๆก็ย่อมได้ แล้วเธอสะดวกจะนัดซ้อมกับฉันเมื่อไหร่ล่ะ เอาในชั่วโมงเรียนดีไหม จะได้มีอาจารย์ช่วยชี้แนะ”เขายืนมองเด็กสาวในชุดเครื่องแบบภาคสนามที่ยืนอยู่ฝั่งตรงกันข้าม แล้วพยักหน้าให้เธอเริ่มลงมือก่อนพร้อมรอยยิ้มบางๆเธอส่งรอยยิ้มหวานหยาดเยิ้มมาให้เขา…เห็นแก่รอยยิ้มของเธอและเห็นแก่ที่เธอเป็นผู้หญิง อีกทั้งเขาเป็นสุภาพบุรุษ ไม่ได้มีนิสัยชอบอัดผู้หญิงเหมือนน้องชายลูกแหง่ เขาจะออมมือให้…เล็กน้อยเธอร่ายเวทสายฟ้าพุ่งมาที่เขาตรงๆ เขาใช้เวทแบบเดียวกันปัดไปให้สายฟ้าสองเส้นกระแทกกับเพดานเป็นรอยไหม้จางๆ หลังจากนั้นปล่อยให้เธอลงมืออีก 5-6 ครั้งต่อๆกัน ถือเป็นการออมมืออาจารย์หญิงสาวที่สอนวิชานี้พยักหน้าอย่างพึงพอใจในความก้าวหน้าของเจนนี่เขาถอยห่างจนไปสุดขอบสนามแล้วมองหน้าเธอเป็นเชิงบอกว่าเขาจะลงมือแล้วหลังจากนั้น สิ่งที่เกิดขึ้นทำให้อาจารย์เวทอ้าปากค้างอย่างตกตะลึง และความวุ่นวายอลหม่านเกิดขึ้นตามมาเขาร่ายเวทสายฟ้าไปถล่มเจนนี่ 16 ครั้งในการร่ายเวทครั้งเดียว…เด็กสาวทรุดลงไปนอนกองกับพื้น เสื้อผ้ามีรอยไหม้เป็นหย่อมๆพร้อมกับผิวหนังบางส่วนมีรอยพุพองและไหม้เกรียม เส้นผมยุ่งเหยิงพื้นสนามแตกเป็นเสี่ยงๆ ผนังด้านหลังเจนนี่เต็มไปด้วยรอยไหม้รวมถึงเพดานด้วยพอได้สติ อาจารย์รีบตามอาจารย์ท่านอื่นและผู้เยียวยามาอย่างรวดเร็ว นี่เป็นเหตุผลให้เขาเลือกซ้อมต่อหน้าอาจารย์ ไม่อย่างนั้นเขาต้องวุ่นวายตามผู้เยียวยามาช่วยรักษาเธอที่จริงแล้วเขาออมมือให้ ตอนที่เขาสาธิตให้เซลด้าดูเขาเคยเรียกสายฟ้าได้สูงสุด 64 ครั้งในการร่ายเวทครั้งเดียวด้วยซ้ำ ถึงแม้เขายังพัฒนาพลังเวทของตัวเองกลับมาไม่ได้เท่าเดิม แต่การเรียกสายฟ้ามาพร้อมกัน 16 สายไม่ใช่เรื่องหนักหนาอะไรสนามฝึกซ้อมมีเกราะป้องกันเวทขั้นรุนแรง เพื่อไม่ให้นักเรียนได้รับบาดเจ็บสาหัส ไม่อย่างนั้นเจนนี่คงต้องห่อสมุนไพรทั้งตัวอยู่ร่วมเดือนเหมือนตอนเจ้าหญิงไร้พลังเวทนั่นโดนเล่นงานเขาตีหน้าเศร้าสลด “ต้องขอโทษด้วย ไม่คิดเลยว่าจะควบคุมพลังเวทไม่ได้จนรุ่นน้องต้องบาดเจ็บ สนามซ้อมพังไปหมดแบบนี้ เสียใจจริงๆที่ทำให้เกิดเรื่องวุ่นวาย”เขาไม่ได้แสดงละครมาหลายปี แต่ฝีมือไม่ตกลงเลยสักนิดอาจารย์ที่เข้ามาทีหลังต่างปลอบใจเขา “อย่าได้รู้สึกผิดเลย การควบคุมพลังเวทไม่ใช่เรื่องง่าย ต่อไปต้องระวังมากกว่านี้”รู้สึกผิดงั้นหรือ…ไม่เลยสักนิดเดียว…ใครให้เธอคนนั้นมาตื้อขอเขาเป็นคู่ซ้อมให้ล่ะคาดว่าต้องรักษาตัวอีกสักสองสัปดาห์ งานประลองครั้งนี้ เจนนี่คงต้องถอนตัว รวมถึงต้องถอนตัวจากการเป็นนางเอกละครด้วยเขาพอเข้าใจขึ้นมาเลาๆว่าทำไมน้องชายลูกแหง่เมื่อก่อนถึงได้รังแกคู่หมั้นและเพื่อนร่วมชั้นเรียนในสนามซ้อม…บางทีการรังแกคนที่เราไม่ชอบหน้าอย่างเปิดเผยแล้วไม่ถูกตำหนิ เป็นความรู้สึกดีๆอย่างบอกไม่ถูกเช่นกัน&nbsp;ก่อนเขาออกจากสนามซ้อมที่พังเละเทะ เขาได้ยินเสียงบรรดาอาจารย์วิจารณ์ไล่หลัง“เวทสายฟ้าที่มาติดๆกันแบบนั้น ฉันยังทำไม่ได้เลย”พอได้ข่าว เรนิสมีสีหน้าสดชื่นขึ้นมาทันที เขาอดคิดในใจไม่ได้ ลูกเป็ดขี้อิจฉาพอเห็นคนที่ไม่ชอบโชคร้ายแล้วอดดีใจในคราวเคราะห์ของคนอื่นไม่ได้วันจันทร์ถัดมา เขาได้ขนมเค้กวนิลาก้อนหนึ่งจากเรนิส สายของเขารายงานมาว่าเธอลงทุนเข้าครัวทำเองเขาตักชิมไปหลายคำแล้วพยักหน้า ฝีมือไม่เลว คาดว่าแม่ครัวกับคนรับใช้ที่ช่วยเธอทำคงมีฝีมือในการทำอาหารหลังจากนั้นมา ไม่เคยมีใครเรียกร้องความสนใจจากเขาอีก รวมถึงไม่เคยมีอาจารย์คนไหนตามเขาไปเข้าห้องเรียน เขาไปเข้าเรียนตามหน้าที่ยกเว้นว่าจะมีเรื่องอื่นต้องทำ&nbsp;วิชาเวทสายฟ้า…เขาก็ไปเรียนเช่นกัน และตั้งใจว่าจะไปเรียนจนกว่าเจนนี่จะหายกลับมาเรียนตามปกติเขาต้องมานั่งดูเด็กๆประลองเวทกัน ที่จริงแล้วเขาไม่ได้สนใจการประลองของเด็กพวกนี้นัก มันไม่ได้ประเทืองปัญญาสำหรับเขา แต่ที่ต้องมาเพราะมันเป็นการเรียนการสอนอย่างหนึ่งสำหรับคนด้านข้าง“เวทโจมตีแบบนี้ใช้ไม่ได้” เขาวิจารณ์ “อ่อนด้อย ถ้าโดนจังๆอย่างมากก็ได้แค่แผลถลอกเล็กน้อย”“แบบนี้ก็ใช้ไม่ได้ ถ้าโดนสวนกลับอาจจะกระเด็นมาโดนตัวเอง”&nbsp;“นั่นก็ไม่ได้เรื่อง” เขาส่ายหน้าทันที เมื่อมองดูคู่ประลองของอเล็กซิสที่โจมตีอีกฝ่ายในระยะประชิด “ถ้าคู่ต่อสู้หลบได้ จะถูกสวนกลับทันทีเพราะช่องโหว่เยอะ”พอพูดจบ อเล็กซิสหลบการโจมตีนั้นและสวนกลับไปด้วยการชกจนคู่ต่อสู้กระเด็นตกเวทีเด็กสาวด้านข้างเขามองหน้าเขาด้วยสายตาเหลือเชื่อ&nbsp;“เวทของแวนนั่นพอใช้ได้” เขาหมายถึงเวทดาบน้ำแข็งที่รัวเป็นชุดๆของแวน “ไม่เปิดช่องโหว่แต่ถ้าให้ดีต้องถี่กว่านี้”“ถ้าจะป้องกัน ควรใช้เวทไฟเป็นโล่เพราะถ้าเป็นลูกไฟอาจจะต้านไม่ทัน” เขาหัวเราะในคอ “น่าเสียดาย พี่ชายเธอไม่มีเวทไฟ รอบถัดมาถ้าพวกเขาเจอกันอาจจะสู้แวนไม่ได้ ถ้าแวนใช้เวทแบบนี้”“นั่นก็ดี หวังว่าแวนจะชนะ” เธอพูดลอยๆออกมา…การประลองจบลงในช่วงเย็น คู่ชิงชนะเลิศเป็นอเล็กซิสกับแวนโดยที่ฝ่ายหลังชนะไปอย่างเฉียดฉิวด้วยประสบการณ์ที่สูงกว่า“พี่ชายของเธอฝีมือไม่เลว” เขาวิจารณ์&nbsp;เธอทำหน้ายู่ยี่อย่างบอกไม่ถูก “ฉันเป็นลูกคนเดียว ไม่เคยมีพี่ชาย”เขาหัวเราะในคอ “ยิ่งเธอไม่ชอบใคร เธอยิ่งต้องยิ้มกับคนคนนั้น เขาจะได้ลดเกราะป้องกันเธอลง เวลาเธอจะเล่นงานเขา จะได้มีช่องโหว่เยอะขึ้น”เธอทำท่าคิดตามอยู่ครู่หนึ่ง แล้วพยักหน้าเข้าใจหลังจากออกจากสนามประลอง พวกเขาเจอกับอเล็กซิสที่กำลังเดินออกมาเขายิ้มบางๆให้อีกฝ่าย “ฝีมือเธอดีมาก” เขาหมายความอย่างนั้นจริงๆฝีมือของอเล็กซิสดีมากเด็กหนุ่มตรงหน้ายิ้มรับคำชม เรนิสฉีกยิ้มให้กับอเล็กซิส เขาอดยิ้มให้กับรอยยิ้มของเธอไม่ได้ มันเป็นรอยยิ้มเสแสร้งแบบตลกๆ“พี่ชาย…” เรนิสลากเสียงที่พยายามจะทำให้ฟังดูอ่อนหวาน “เก่งมากจริงๆเลยค่ะ”อเล็กซิสเบิกตากว้างด้วยความประหลาดใจ ก่อนที่จะตอบรับคำชมอย่างตะกุกตะกัก “ขอบคุณมาก”หลังจากอเล็กซิสเดินจากไป เขาพูดกับเธอเบาๆ “เป็นการเริ่มต้นที่ดีนี่”ช่วงปิดเทอมเธอไม่ได้กลับบ้านในแคว้นแต่ต้องเข้ามาเรียนวิชาสมุนไพรและปรุงยาในวังกับอาจารย์ที่เขาหามาให้แทนเธอไม่ได้มีปากเสียงโต้แย้ง แต่คนที่ออกหน้าให้กลับเป็นท่านพ่อของเธอดยุคแห่งเทรลิสมาขอพบเขาในสายวันหนึ่ง&nbsp;“ฝ่าบาท หม่อมฉันรู้ดีว่าตามใจเรนิสจนเคยตัวไปบ้าง ทำให้ขาดการฝึกฝน” ท่านดยุคเกริ่นขึ้นมาตามใจจนเคยตัวไปบ้าง…ขาดการฝึกฝน&nbsp;คำพวกนี้ไม่ถูกต้อง ควรจะใช้คำว่า ตามใจจนเสียคน กับ ขาดความรู้จนอ่อนด้อยมากกว่าเขาไม่ได้พูดออกมาตรงๆแต่ยิ้มอย่างสุภาพให้แทน “ที่จริงเรนิสไม่ได้ย่ำแย่ขนาดนั้น เพียงแต่ขาดการฝึกฝนไปบ้างเท่านั้นเอง”“ที่จริงหม่อมฉันเข้าใจดีว่าฝ่าบาทอยากให้ลูกสาวของหม่อมฉันพัฒนากว่านี้ แต่การเรียนดูจะ..เอ่อ เข้มข้นไปสักนิด”เขาเลิกคิ้ว เข้มข้นไปสักนิด…ในเมื่อพ่อแม่อบรมมาได้ไม่ดีพอ เขาช่วยเป็นผู้ปกครองให้แทนผิดตรงไหน“ท่านดยุคเห็นว่าสิ่งที่ฉันทำ…ไม่ถูกต้อง” เขาถามด้วยน้ำเสียงเย็นเยียบคำถามของเขาทำให้อีกฝ่ายชะงักไป “ที่จริงก็ถูกต้อง เพียงแต่..”เขาตัดบททันทีด้วยรอยยิ้มและคำพูดที่ว่า “ถ้าเรนิสบอกว่าไม่อยากเรียน ก็ยกเลิก”&nbsp;ถ้าเธอกล้าพูดว่าไม่อยากเรียน…การเรียนการสอนจึงดำเนินต่อไปโดยไม่มีใครขัดเปิดภาคเรียนใหม่อีกครั้ง เขากับเรนิสเจอกับคู่กรณีเดิมตรงทางเดินเรนิสยิ้มหวานให้กับเจนนี่ เธอเป็นนักเรียนที่ไม่เลว ตอนนี้รอยยิ้มของเธอมีความเป็นธรรมชาติขึ้นมาอีกเล็กน้อย“ได้ข่าวว่าไม่สบาย หายดีแล้วหรือ ฉันเป็นห่วง”&nbsp;หักคะแนน…คำว่าเป็นห่วงยังฟังดูยังไม่จริงใจเท่าที่ควรเจนนี่พยักหน้า มองมาทางเขาอย่างหวาดๆเขายิ้มให้เธออย่างอ่อนโยนเช่นกัน “เรื่องที่เกิดขึ้นฉันต้องขอโทษด้วย ไม่ได้ตั้งใจจริงๆ” หลังเกิดเรื่อง เขาให้คนส่งดอกไม้และของขวัญไปเยี่ยมเธอครั้งหนึ่ง แสดงความรู้สึกผิดเล็กๆน้อยๆ“ไม่เป็นไรค่ะ”คล้อยหลังเจนนี่ไป รอยยิ้มของเรนิสจางหายไปอย่างรวดเร็ว“ฉันไม่เข้าใจ ทำไมเธอไม่ชอบเด็กผู้หญิงคนนั้น ก็แค่เด็กสามัญชน ไม่ได้มีผลอะไรกับเธอสักนิดนึง”เธอถอนหายใจ “ไม่เข้าใจตัวเองเหมือนกัน แค่เห็นหน้าก็ไม่ถูกชะตาแต่แรกแล้ว เหมือนสวรรค์ลิขิตมาให้ไม่ชอบหน้า”เธอรู้จักฉีกยิ้มให้กับมิแรนด้าแม้กระทั่งตอนมิแรนด้ามาวอแวกับเขาที่โต๊ะอาหาร“ฉันมีชุดสีเขียวหลายชุด แต่ไม่เคยใส่เพราะกลัวจะเหมือนงูเขียวลอกคราบ แต่เห็นว่าอาจจะเหมาะกับรุ่นพี่ดี ถ้าไม่รังเกียจจะให้คนส่งไปให้ดีไหมคะ” รอยยิ้มของเธอดูหวานแบบเย้ายวนอย่างบอกไม่ถูกเขาแทบจะหลุดหัวเราะออกมากับคำพูดของเธอแต่เสเป็นกระแอมแทน มิแรนด้าแทบจะกรีดร้องลั่นโรงอาหาร แต่พอสบสายตาเย็นชาของเขาแล้ว เธอล่าถอยไปแต่โดยดีเฌอร์เป็นอีกคนหนึ่งที่โดนเล่นงาน&nbsp;“รุ่นพี่เอาเวลาไปทำอย่างอื่นดีไหมคะ อย่ามาสนใจเรื่องของคนอื่นเลยดีกว่า อย่างนี้มันน่ารำคาญ” คำพูดเล็กๆน้อยๆของเรนิสสามารถทำให้ผู้หญิงบอบบางอย่างเฌอร์น้ำตาซึมได้เขาออกปากปรามเธอ “เรนิส อย่าไปรังแกเฌอร์แบบนั้น”“ซีริลอ่อนโยนกับเฌอร์มากกว่าคนอื่น เป็นเพราะว่าชอบเธอหรือว่าเพราะอะไร” เด็กสาวยู่จมูกท่าทางน้อยใจ “เวลาพูดกับเฌอร์พูดนุ่มนวลกว่าที่พูดกับฉันเสียอีก”เขานิ่งเงียบ เรื่องนี้มีส่วนถูก เขาอ่อนโยนกับเฌอร์มากกว่าคนอื่นจริงๆ หากเฌอร์ขอให้เขาช่วยเรื่องเรียน เขาไม่เคยปฏิเสธ นั่นเป็นเพราะหลายๆเหตุผล อาจจะเป็นความรู้สึกผิดต่อเธอ อาจจะเป็นความผูกพันเพราะอยู่ด้วยกันมากว่ายี่สิบปี โดยที่ไม่เคยขัดแย้งกัน ไม่ว่าจะดีจะร้ายอย่างไรดูเหมือนเฌอร์จะรับเขาได้ทุกรูปแบบ หากบอกว่าไม่มีเยื่อใยกันเลยคงเป็นไปไม่ได้ เขาไม่ได้ไร้ความรู้สึกขนาดนั้นแต่อยู่ด้วยกันนานหลายปี ความรู้สึกรักแบบชายหญิงกลับไม่เคยเกิดขึ้นเช่นกัน&nbsp;เมื่อเขาไม่ตอบ เรนิสกลับเป็นเด็กสาวเอาแต่ใจคนเดิม เธอทำหน้าน้อยใจยิ่งกว่าเดิม “วันนี้การบ้านเยอะ คงไม่มีเวลาไปเรียนเพิ่มกับซีริล”“อ้อ…” เขาลากเสียง “นั่นไม่มีปัญหา หากปลายสัปดาห์เธอตอบคำถามถูกหมด”&nbsp;ปัญหาเรื่องนี้กลับปานปลาย เฌอร์มาขอพบเขาตอนที่เขากำลังนั่งตรวจรายงานของเรนิสอยู่ในห้อง เขาลังเลอยู่บ้างว่าควรจะให้เข้ามาหรือปฏิเสธ&nbsp;เรนิสชักสีหน้าทันทีด้วยความไม่พอใจ เขาใช้สายตาปรามเธอไว้เธอกลับตอบรับให้องครักษ์ส่วนตัวของเขาพาเฌอร์เข้ามา “ไปเชิญท่านหญิงเฌอร์มาได้”เขางุนงงเล็กน้อย เขาเคยคิดว่าเธอไม่ชอบเฌอร์พอได้ยินเสียงฝีเท้าเข้ามาใกล้ เธอเอนศีรษะมาซบบนไหล่เขาทันที ใช้แก้มถูไปมากับไหล่ของเขาราวกับลูกแมวขี้อ้อน น้ำเสียงออดอ้อนอ่อนหวาน “ทำผิดเยอะขนาดนี้ ต้องถูกลงโทษอีกไหมคะ..ซีริล”เขาตัวแข็งไปทันทีกับท่าทางของเธอ เฌอร์ชะงักไม่เดินเข้ามาต่อ หันหลังกลับไปทันที คาดว่าวันนี้ของเฌอร์จะจบลงด้วยน้ำตา ให้เขาเดาจากนิสัยของเฌอร์ คืนนี้คงไปร้องไห้คนเดียวในห้องนอนหลังจากเฌอร์กลับไป เธอกลับมานั่งตัวตรงอย่างเคยราวกับเหตุการณ์สักครู่ไม่ได้เกิดขึ้น“ทำผิดเยอะขนาดนี้ คงต้องถูกลงโทษให้ไปคุกเข่าในวิหาร” เขาพูดขึ้นมาลอยๆเธอหันขวับมามองเขาทันที สีหน้าไม่พอใจ “ใครกันแน่ที่เป็นคนผิดต้องไปคุกเข่าในวิหาร”เขาหรี่ตามองเธอด้วยสายตากดดัน ลูกเป็ดตัวนี้ชักจะแข็งข้อเสียแล้ว เธอหลบตาลงก้มอ่านหนังสือต่อทันทีคิดจะเอาชนะเขาอย่างงั้นหรือ เด็กโง่ อีกหลายสิบปียังไม่แน่ว่าจะสำเร็จไหม…เขาผิดแล้วอย่างไร มีใครกล้าชี้นิ้วบอกว่าเขาผิดบ้าง ต่อให้เขาทำผิด คนส่วนใหญ่ต่างแกล้งทำเป็นไม่รู้ไม่เห็นทั้งนั้นเขามีวิธีกดดันของเขา ส่วนเธอก็มีวิธีกดดันของเธอ วิธีของเธอคือการนั่งเงียบๆอ่านหนังสือเงียบๆ ไม่พูดไม่จา ถามก็ไม่ตอบ บางครั้งหาเรื่องเก็บตัวอยู่ที่ห้องสุดท้ายเขาต้องแก้ปัญหานี้ด้วยการขอพบเฌอร์ที่ศาลากลางสวนของโรงเรียน“ฉันพอรู้ว่าเธอคิดอย่างไร แต่ฉันเห็นเธอเป็นแค่เพื่อนคนหนึ่งเท่านั้น เรื่องระหว่างเรามันเป็นไปไม่ได้อยู่แล้ว ฉันไม่มีวันจะชอบเธอในแบบนั้นได้”ปัญหาจบลงด้วยน้ำตามากมายมหาศาลของเธอ เขาเคยรู้ว่าเธอมีน้ำตาเยอะมาก แต่ไม่เคยคิดว่ามันจะมากขนาดนี้ เธอขาดเรียนไปหลายวันท่ามกลางข่าวลือว่าเขาหักอกเธออย่างไม่ถนอมน้ำใจลูกเป็ดของเขาอารมณ์ดีขึ้นมาทันที วันจันทร์ถัดมาเขาได้ขนมเค้กรสส้มก้อนใหม่ เธอบอกเขาว่าช่วงนี้ท่านพ่อเธอขนส้มเข้าเมืองหลวงมาหลายลัง เธอเลยเอามาทำขนมการเรียนของเธอดีขึ้นเรื่อย ภายในเก้าเดือน เธอเลื่อนขั้นได้สามขั้นจริงๆตามเป้าหมายที่วางไว้ ไม่แน่ใจว่าเป็นเพราะเธอตั้งใจเรียนรู้หรือว่าเธอไม่อยากไปคุกเข่าในวิหารกันแน่ แต่นั่นไม่ใช่ประเด็นที่เขาสนใจ เขาถือว่าเป้าหมายที่วางไว้ไม่ล้มเหลววันหนึ่งปลายฤดูใบไม้ร่วง เธออวดดอกทิวลิปสีน้ำเงินที่ร้องเพลงได้ของเธอ ถึงแม้เสียงเพลงจะกระท่อนกระแท่นไปบ้างก็ตาม“ไม่เลว” เขาพูดกับเธอสั้นๆแค่นั้นสีหน้าเธอแสดงความยินดีออกมาชัดเจนเด็กโง่ เขาคิดในใจ แค่ชมว่างานของเธอไม่เลวแค่นี้ก็ดีใจแล้วหรือคนที่ไม่ยินดีก็มีเช่นกัน อย่างน้อยพี่ชายบุญธรรมของเธอ เขาสวนกับอเล็กซิสครั้งหนึ่งในโรงเรียน“รุ่นพี่ เห็นว่าช่วงนี้น้องสาวเรียนและฝึกหนักมาก ท่านแม่เป็นห่วงกลัวว่าจะหนักเกินไป น้องสาวผอมลงไปมาก”“แต่น้องสาวเธอไม่เห็นออกปากบ่น” เขายิ้มให้อย่างสุภาพ “เรนิสคงไม่เห็นว่ามันจะหนักเกินไป”ส่วนเธอผอมลงไปมากไหม เขาไม่ได้สังเกต แต่ไม่ได้รู้สึกว่าเธอจะผอมอะไรมากมาย“ที่จริงผู้หญิงไม่ต้องฝึกหนักอะไรขนาดนั้นก็ได้” อเล็กซิสแย้งเบาๆ“อ้อ..งั้นหรือ” เขาพอเข้าใจอยู่ การเลื่อนระดับสามขั้นในเก้าเดือน ไม่ใช่เรื่องง่ายๆ ตอนนี้เรนิสน่าจะแซงหน้าพี่ชายบุญธรรมของเธอไปเรียบร้อยแล้ว “ที่จริงเธอน่าจะยินดีที่พวกเราสนิทกัน”อเล็กซิสเงียบไป ดวงตามีประกายบางอย่าง รอยยิ้มบางๆผุดขึ้นมาบนใบหน้าหล่อเหล่า “ถ้ารุ่นพี่คิดแบบนั้นก็ดี”เขายิ้มให้อย่างอ่อนโยน มองตามแผ่นหลังของเด็กหนุ่มคนนั้นไป อเล็กซิสในวัย 15 ปียังอ่านไม่ยากนัก แต่ความทะเยอทะยานไม่ต่างจากคนเดิมเลยสักนิดถ้าเรนิสแต่งงานกับเขาจริงๆ แล้วถ้าในอนาคตเธอเกิดได้เป็นพระราชินี อเล็กซิสย่อมได้เป็นผู้ครองแคว้นที่มีฐานะเป็นพี่ชายบูญธรรมของพระราชินี นั่นมีแต่เรื่องได้ประโยชน์สำหรับคนคนนั้นนั่นหมายถึงว่าถ้าเขาแต่งงานกับเธอ และเขาได้เป็นพระราชา…ปิดเทอมภาคฤดูหนาวมาถึงอย่างรวดเร็ว ลูกเป็ดของเขาไม่ได้รับอนุญาตให้กลับบ้านเนื่องจากเธอผ่านวิชาปรุงยาของเธอแบบคาบเส้นเธอต้องเข้ามาดูต้นไม้ในเรือนกระจกพร้อมกับเรียนเพิ่มทุกวันเขาได้ยินเสียงพูดคุยปนเสียงหัวเราะในสวนระหว่างทางที่เขาจะเดินเข้าไปในเรือนกระจก ในวังมีนางกำนัลและมหาดเล็กมากมาย ปกติเขาไม่ค่อยสนใจเรื่องไร้สาระและคงไม่หยุดฟังหากเสียงที่ได้ยินไม่ใช่เสียงของน้องชายลูกแหง่“ถ้าเธอชอบ ฉันให้เธอเป็นของขวัญปีใหม่”“เจ้าชายทรงประทานให้หม่อมฉันจริงๆหรือ” เสียงเล็กๆบ่งบอกถึงความดีใจเขาชะงัก นั่นเป็นเสียงของเรนิส“เธอชอบสีอะไรล่ะ มีสีน้ำตาล สีขาว แล้วก็ขาวลายน้ำตาล”เขาก้าวขาออกไปดู ภาพที่เห็นทำให้สายตาเขาเย็นยะเยือกยิ่งกว่าอากาศภายนอกเด็กสาวถักผมเปียยาวไว้ข้างหลัง มีไข่มุก 8 เม็ดประดับบนศีรษะแถมต่างหูมุกล้อมเพชรระย้าหรูหรา&nbsp;เธอกำลังอุ้มแมวสีขาวตัวหนึ่งไว้ในอ้อมแขน แมวน้อยตัวนั้นสีเดียวกับเสื้อคลุมขนสัตว์สีขาวของเธอจนแทบจะกลืนไปกับสีเสื้อ ขณะที่น้องชายของเขาอุ้มแมวไว้อีกสองตัวกำลังเอียงตัวให้เธอดูแมวที่อุ้มไว้“ทำอะไรกัน”ทั้งคู่ทำท่าตกใจ ก่อนที่น้องชายลูกแหง่จะยิ้มให้เขา “แมวที่เลี้ยงไว้มีหลายตัวเกินไป เลยจะยกให้เรนิสสักตัวเป็นของขวัญปีใหม่”เขาปรายตามองไปทางเด็กสาวที่อุ้มแมวสีขาวไว้ ภาพที่เห็นทำให้เขาอารมณ์คุกรุ่นขึ้นมาทันที“เธอจะเอาเวลาที่ไหนมาเลี้ยงแมว วิชาปรุงยาของเธอทำได้ดีแล้วหรือ”&nbsp;เขาหันหลังกลับเดินออกมาแล้วรอดูว่าเธอจะทำอย่างไรเรนิสยื่นแมวคืนให้ซิลบาสเตียนแต่โดยดี แล้วเดินตามเขาไปที่เรือนกระจก“ต่อไปอย่ารับของจากใครสุ่มสี่สุ่มห้าอีก” เขาพูดกับเธอน้ำเสียงราบเรียบ“ที่จริงซะ…เอ่อ เจ้าชายก็แค่อยากจะหาคนช่วยเอาแมวที่มีไปเลี้ยง” เธออ้อมแอ้มตอบ“อ้อ…ฉันคิดว่าเธอมีเวลาว่างมากเกินไป คงต้องเพิ่มตำราไปอ่านอีกสักเล่ม”“และคราวหน้าถ้าเธอยังปรุงยาผิดๆถูกๆ ฉันจะให้เธอลองกินยาของตัวเองดู เป็นการลงโทษ”เด็กสาวตรงหน้ายิ้มแหยๆ&nbsp;เขาเหยียดยิ้มออกมา “ฝีมือของเธอเป็นแบบนี้ ฉันกลัวว่าหากเธอปรุงยานอนหลับให้ฉันดื่มเข้าไป ฉันคงจะหลับไม่ตื่นจริงๆ”เธอหัวเราะออกมาทันที “หม่อมฉันไม่ได้ไร้หัวคิดขนาดจะเอายาของตัวเองให้เจ้าชายหรอกเพคะ นั่นมันยาพิษชัดๆ หม่อมฉันยังไม่อยากเป็นกบฏ”เขาหัวเราะตามเธอแม้ว่าเสียงหัวเราะเขาจะฝืดเฝื่อนไปบ้างก็ตาม “เธออาจจะว่างเกินไป งั้นอีกสองสามวัน เราหาอะไรอย่างอื่นทำกันดีกว่า”อีกหลายวันถัดมา เขาเดินย่ำพื้นหิมะบนถนนย่านชุมชนในเมืองหลวง ผู้คนต่างออกมากวาดหิมะหน้าร้านค้าเพื่อไม่ให้มันเกาะเป็นคราบน้ำแข็งจนถนนลื่นเขาสวมเสื้อคลุมสีดำ ฮู้ดปกคลุมเส้นผมจนมิด ส่วนคนด้านข้างเขาใส่เสื้อคลุมขนสัตว์หรูหราสีเดียวกัน พร้อมกับหมวกที่คลุมเส้นผมและบังหน้าผากเธอไว้จนเหลือใบหน้าเกินครึ่งมาไม่มาก“เจ้าชาย..” เสียงเล็กๆที่สั่นไปด้วยความหนาวถามเขา “เรามาที่นี่ทำไมกัน”“ยังมีที่อื่นที่หนาวกว่านี้อีกมาก” เขาพูดขึ้นมาตามด้วยการตอบคำถามของเธอ “มาเพื่อการเรียนรู้ แล้วก็ที่นี่เป็นย่านชุมชน เราออกมาแบบไม่เป็นทางการ ไม่ต้องเรียกฉันว่าเจ้าชายด้วย”เขามองร่างเล็กๆที่ใช้แขนโอบตัวเองไว้แล้วห่อไหล่ด้วยความหนาว&nbsp;เซลด้าก็เป็นแบบนี้เช่นกัน พ่ายแพ้ต่อความหนาว ช่วงฤดูหนาวเด็กคนนั้นจะขี้เกียจเป็นพิเศษ การอ่านตำราจะต้องมีผ้าห่มห่อตัว ลูกแก้วเวทให้ความอุ่นลูกหนึ่ง และจะพยายามอยู่ใกล้เตาไฟให้มากที่สุด ทั้งๆที่ในวังไม่ได้หนาวอะไรมากมายเขาสร้างลูกแก้วเวทให้ความอุ่นมาลูกหนึ่งแล้วส่งให้เธอถือไว้ เธอรับมาด้วยสีหน้ายินดีก่อนที่จะหุบรอยยิ้มลงแทบไม่ทันเมื่อได้ยินประโยคถัดมาของเขา“กลับไป ไปฝึกสร้างลูกแก้วแบบนี้มา ถ้าภายในหนึ่งสัปดาห์ทำไม่ได้ ฉันจะให้เธอไปคุกเข่าในวิหารแล้วก็จะให้คนไปเปิดหน้าต่างสักบานให้ลมเข้ามาด้วย”“แล้วนี่เรามาเรียนอะไรกัน”ภาพตรงหน้าที่เห็นเปลี่ยนจากย่านร้านค้าเป็นบ้านไม้มุงหลังคาฟางแออัดกันหลายหลัง เด็กยากจนในชุดเสื้อผ้าปะชุนหลายคนกำลังผิงไฟร่วมกัน ขนมปังก้อนหนึ่ง ต้องแบ่งกันระหว่างพี่น้องสามคนเด็กสาวด้านข้างเขาชะงักไป ตามองไปรอบๆราวกับสิ่งเหล่านี้เป็นสิ่งที่เธอไม่เคยเห็น“ไม่เคยเห็นคนยากจนหรือยังไง” เขาถามขึ้นมาลอยๆเธอส่ายศีรษะแคว้นเทรลิสร่ำรวยที่สุดในสิบสองแคว้น อาจจะรวยกว่าเมืองหลวงด้วย เท่าที่เขารู้ แคว้นเทรลิสไม่เคยมีฤดูหนาวแบบหนาวเหน็บ ไม่เคยมีหิมะตก&nbsp;ปลูกพืชได้ตลอดปี ปัญหาเรื่องความอดอยากเรียกว่าไม่มี ตอนแบ่งดินแดนกัน เห็นได้ชัดเจนว่าผู้ปกครองเขตนี้ได้รับดินแดนส่วนที่ดีที่สุดของอาณาจักรไปเด็กอายุประมาณ 7-8 ปีคนหนึ่ง วิ่งมาเกาะชายเสื้อคลุมเธอ “พี่สาว พี่สาวดูร่ำรวย ขอเงินไปซื้อขนมปังได้ไหม”เธอมองเด็กตรงนั้นอย่างสับสนทำอะไรไม่ถูก เขายืนนิ่งๆดูว่าเธอจะตัดสินใจทำอย่างไร เขาเดาว่าเธอไม่ได้พกถุงเงินติดตัวมา ท่านหญิงอย่างเธอไม่น่าจะถือเงินเอง หากอยากได้ของอะไรแค่สั่งเอาไว้ ให้คนไปส่งและรับเงินที่คฤหาสน์ได้เธอมองหน้าเขาเพื่อขอความช่วยเหลือ แต่เขาทำเป็นมองไม่เห็นเธอไม่มีถุงเงินจริงๆ หลังจากลังเลอยู่ครู่หนึ่ง เธอเอื้อมมือไปหยิบหวีสับทองคำประดับพลอยเล็กๆที่เหน็บบนเปียของเธอส่งให้เด็กคนนั้น ประกายของทองคำทำให้คนที่ผิงไฟอยู่รอบๆหันมาสนใจเด็กน้อยเด็กหนุ่มวัยรุ่นคนหนึ่งวิ่งเข้ามายื้อแย่งเอาหวีสับทองคำจากมือเด็กหญิงตรงหน้าแล้ววิ่งหนีไปพร้อมกับเสียงร้องไห้จากเด็กน้อยที่ถูกผลักล้มลงไปกองกับพื้น หลังจากนั้นมีคนเข้ามายื้อแย่งของสิ่งนั้นจากเด็กหนุ่มอีกที ความวุ่นวายสับสนเกิดขึ้นเธอมองเหตุการณ์ตรงหน้าอย่างตกตะลึงทำอะไรไม่ถูก มีชายฉกรรจ์หลายคนในชุดผ้าหยาบๆปะชุนหลายจุดมาล้อมพวกเขาไว้“แม่หนู หน้าตาดี ท่าทางจะร่ำรวย มีของมีค่าอีกไหม ส่งมาให้หมด”เธอเม้มริมฝีปาก ทำอะไรไม่ถูก มองหน้าเขาราวกับจะถามเขาว่าเธอควรจะทำอะไรต่อ&nbsp;“เมื่อสร้างปัญหาก็ต้องจัดการเอง” เขาพูดกับเธอน้ำเสียงราบเรียบ&nbsp;“แต่..ตามกฎของอัศวิน ต้องช่วยผู้หญิงเวลาเดือดร้อน” เธอแย้งเบาๆ“บังเอิญฉันไม่ใช่อัศวิน” ปกติแล้วอัศวินมีหน้าที่ต้องปกป้องเขาด้วยซ้ำสายตาเธอมองเขาบ่งบอกความคิดเธอชัดเจน เธอกำลังคิดว่าเขาใจร้ายอีกแล้ว“นั่นไม่เป็นสุภาพบุรุษเอาเสียเลย”&nbsp;เขาลดเสียงลงเป็นเสียงกระซิบ “ตระกูลผู้ครองแคว้นถือเป็นขุนนาง มีหน้าที่ต้องปกป้องราชวงค์”&nbsp;“เด็กนี่หน้าตาสะสวยดี” คนหนึ่งในกลุ่มออกความเห็นขึ้นมา “ผู้ชายที่มาด้วยก็หน้าตาดี ดูจะเป็นคนมีฐานะ”หนึ่งในนั้นหยิบมีดเล่มเล็กออกมา พร้อมกับข่มขู่ “ไหนๆแล้ว มีของมีค่าอะไรบ้าง ส่งออกมาให้หมด”“กลางเมืองหลวง ถึงกับกล้าปล้นคน” เธอทำเสียงไม่พอใจเมื่อเห็นคนชักอาวุธ“ไม่ต้องลีลา ส่งของมาให้หมด”เวทไฟของเธอซัดไปที่มีดเล่มนั้นจนไหม้เกรียมไปหมด ชายที่ชัดมีดมาขู่ร้องโหยหวน มีเสียงคนอุทานขึ้นมา “พวกมีพลังเวท” คนที่รุมล้อมพวกเขาวิ่งหนีหายไปจนหมด รวมทั้งบรรดาเด็กๆที่ผิงไฟอยู่ด้วย เหลือแต่เด็กหญิงเล็กๆที่ถูกแย่งของนั่งร้องไห้อยู่คนเดียว“เข้าใจแล้วใช่ไหม ว่าความยากจนคืออะไร” เขาถามเธอเบาๆ “คนเราเกิดมาไม่เท่าเทียมกัน”“คนที่มีของมีค่า ถ้าไม่แข็งแกร่งพอย่อมถูกยื้อแย่ง ไม่ว่าจะเป็นตำแหน่งทายาทตระกูลใหญ่ อำนาจ หรือทรัพย์สินเงินทอง เหมือนหวีทองคำอันนั้น ถ้าไม่มีความสามารถในการรักษาไว้ก็อาจจะต้องเจ็บตัวหรืออาจจะถึงตาย”เธอพยักหน้าแผ่วเบา สายตาจ้องไปที่เด็กที่ร้องไห้เขาหันหลังเตรียมจะเดินกลับ แต่เธอกลับยึดมือเขาไว้ “เด็กคนนั้น”“เธอช่วยใครไม่ได้ตลอด การที่เธอช่วยอาจจะทำร้ายคนก็ได้ เธอก็เห็นๆอยู่”“แต่ตอนนี้ไม่มีใครอยู่แล้ว ถ้าเราแอบให้ก็ไม่มีใครเห็น” เธอแย้งเสียงอ่อยๆเขายังคงนิ่งไม่ขยับจนเธอคลายมือออกจากเขา เขาถอนหายใจส่งเหรียญทองคำให้เธอเหรียญหนึ่ง “ฉันไม่ค่อยมีเงิน ไม่ได้รวยเหมือนท่านพ่อเธอ”ระหว่างทางนั่งรถม้ากลับ ต่างคนต่างจมอยู่กับความคิดของตัวเอง เขามีเรื่องให้ครุ่นคิดมากมายอยู่แล้ว วันนี้เธอคงมีเรื่องให้ครุ่นคิดเช่นกันเธอกอดลูกแก้วเวทให้ความอุ่นไว้ราวกับของมีค่า สายตาเลื่อนลอยบอกไม่ถูกบทเรียนวันนี้คงทำให้ลูกเป็ดตัวใหม่ของเขาก็โตขึ้นมาอีกนิดนึงแล้วWriter’s noteจริงๆพี่น้องคู่นี้มีความเหมือนในความต่างซีริลอัดเจนนี่เพราะไม่ชอบหน้ามาจากเรื่องเก่าๆ เป็นเหตุผลด้านความรู้สึกแต่จอมมารอัดผู้หญิงเพราะ…เอ่อ มันเป็นการต่อสู้ปกติ ปีศาจไม่ใช่ผู้กล้าดังนั้นฆ่าผู้หญิงได้

 </div> 
