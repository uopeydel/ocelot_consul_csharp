 <div style="word-wrap: normal;width:90%;">
			
				
    &nbsp;  &nbsp;  ช่วงเย็นหลังเลิกเรียนวันหนึ่ง วีราเนสมาดักรอเขาเพื่อชวนเขาไปดื่มน้ำชาโดยมีเพื่อนของเธอไปด้วยอีก 2 คน  ตอนแรกเขาไม่คิดว่าจะไป แต่วีราเนสบอกว่ามีเรื่องบางอย่างเกี่ยวกับน้องายลูกแหง่อยากปรึกษาเขา  เขาไม่ได้ปฏิเสธ ในเมื่อมันไม่ได้เสียหายอะไร ไม่ได้อยู่ในห้องกัน 2 คนนี่ มีคนอื่นอยู่ด้วย  &nbsp;  เขามีไมตรีให้เธอไว้บ้าง แต่ไม่ได้คิดจะสานสัมพันธ์ต่อ การมีสัมพันธ์ลึกซึ้งกับคู่หมั้นของน้องชายยังไงก็ขัดศีลธรรมอย่างรุนแรง เขายังไม่เสียสติถึงขึ้นนั้น  คำพูดหวานๆพวกนั้นก็เพื่อให้เธอช่วยสอดแนมน้องชายให้เท่านั้น ไม่ได้คิดอะไรกับเธอไปมากกว่านี้  &nbsp;  หลังดื่มน้ำชาไป เขารู้สึกง่วงงุนผิดปกติ เขาหลับไปได้ยังไงยังไม่รู้เลย  พอตื่นขึ้นมาอีกที เขาก็อยู่บนเตียงกับวีราเนส นี่มันเรื่องบ้าอะไรเนี่ย ตอนนั้นเป็นช่วงเช้ามืดแล้ว อย่าบอกนะว่าเมื่อคืนเขาค้างกับเธอที่นี่  เขาไม่ได้มีอะไรกับเธอแน่นอน เขาสำรวจตัวเองก่อนถอนหายใจ เสื้อผ้ายังเรียบร้อยดี  เขาลุกขึ้นก่อนจะเดินออกจากห้องนอนไปที่ห้องรับแขก ชาแก้วนั้นมีปัญหาแน่ๆ เขาต้องเอาไปตรวจสอบ  วีราเนสเดินตามมาโผเข้ามากอดเข้าพูดจาพร่ำเพ้อหลายคำที่เขาไม่ได้สนใจจะฟัง เขาหยิบแก้วชาแก้วนั้นก่อนที่จะกระชากประตูออกไป  วีราเนสพยายามจะเกาะแขนเขา แต่เขาไม่มีอารมณ์จะรักษามารยาทแล้ว เขาควรรีบไปก่อนที่จะมีใครมาเห็น เขาสลัดเธอออกไปตรงหน้าประตู ก่อนจะกระชากประตูออกไป วีราเนสพยายามจะดึงเขาเอาไว้ เขาพยายามจะสะบัดเธอออกอีกครัง  &nbsp;  &nbsp;  มีเสียงเล็กๆดังขึ้นมา “พระเจ้าช่วย...ซีริล กับ วีราเนส” ...เรนิส มาอยู่ที่นี่ได้อย่างไร แล้วก็ซิลบาสเตียนด้วย พวกเขามาด้วยกัน  แน่ละ เขาตกใจมาก เหตุการณ์มันเป็นแบบนี้ไปได้อย่างไร  เขาจะแก้ตัวยังไงก็คงไม่ขึ้นในสถานการณ์แบบนี้  เขาคิดว่าเรนิสจะโวยวาย จะร้องไห้  &nbsp;  &nbsp;  แต่สีหน้าของเธอ...เรนิสมองมาเหมือนกับว่านี่คือละครไม่คาดฝันฉากหนึ่งที่เธอกำลังชมและเป็นคนนอก เหมือนมันไม่เกี่ยวข้องอะไรกับเธอไม่มีความโกรธ ไม่มีความหึงหวง ไม่มีความเสียใจแม้แต่น้อย&nbsp; ไม่มีน้ำตาแม้แต่หยดเดียว  เขานึกไม่ออกว่าควรจะพูดอะไร เขาควรปฏิเสธว่าไม่ได้มีอะไรกับวีราเนส  &nbsp;ตอนนี้สถานการณ์ดูแย่มาก ก่อนที่เขาจะทำอะไรต่อ ซิลบาสเตียนร่ายเวทย์ธาตุไฟ เสกลูกไฟขนาดใหญ่พุ่งมาที่เขา เขาเอาถ้วยชาถ้วยนั้นหลบไว้ด้านหลังเพื่อไม่ให้มันโดนเวทย์ทำลาย ก่อนร่ายเวทย์ขึ้นต้าน   หากหลักฐานถูกทำลาย เขามีสิบปากก็แก้ตัวไม่หลุด  เวทย์การโจมตีทั้งคู่สลายไป  &nbsp;  หลังจากนั้นพวกอาจารย์ก็เข้ามาห้ามทัพ จริงๆไม่ได้ห้ามอะไรหรอก การโจมตีของซิลบาสเตียนเพื่อให้เกิดเรื่องและมีคนมาเท่านั้น   น้องชายลูกแหง่รู้จักฉวยโอกาสเล่นงานเขา น่าเจ็บใจจริงๆ  เขาคิดไม่ถึงเหมือนกันว่าน้องชายจะเล่นงานเขาแบบนี้  ซิลบาสเตียนไม่ได้ไร้พิษสงอย่างที่ใครๆคิด ที่ผ่านมาน้องชายลูกแหง่แค่ไม่ลงมาเล่นเกมเท่านั้นเอง  &nbsp;  &nbsp;  ซีริลยังสงสัย วีราเนสไม่ใช่คนฉลาดล้ำลึก เธออาจจะเจ้าเล่ห์ร้ายกาจอยู่บ้าง อาจจะบงการเพื่อนให้ทำเรื่องร้ายๆแต่ส่วนใหญ่แค่ทะเลาะวิวาทหรือกลั่นแกล้งกันแบบเด็กๆ  ครั้งนี้ไม่เหมือนวีราเนสเป็นคนวางแผนเอง  &nbsp;  ใครได้ประโยชน์จากงานนี้ มีแค่ซิลบาสเตียนที่กำจัดพันธะหมั้นหมายที่เขาพอรู้อยู่บ้างว่าน้องชายเขาไม่พอใจ   แต่ซิลบาสเตียนไม่น่าจะคิดแผนนี้ออกมาได้เช่นกัน แต่ถ้าไม่ใช่ซิลบาสเตียนแล้วจะรู้ได้ยังไงว่าเขาไม่ได้อยู่ที่ห้องพักในคืนนั้น แต่ก็ไม่น่าใช่เสด็จแม่ การทำลายพันธะหมั้นหมายระหว่างซิลบาสเตียนกับวาเนสจะสร้างเรื่องยุ่งยาก และการวางแผนแบบนี้ดูสกปรกเกินไป  เขายังนึกไม่ออกว่าใครสามารถทำได้ ทุกอย่างดูสับสนไปหมด  &nbsp;  &nbsp;  เขาถามน้องชายลูกแหง่ไปตรงๆหลังเกิดเรื่อง  “นายเป็นคนวางแผนอย่างนั้นหรือ”  “วางแผนอะไร” น้องชายลูกแหง่ถามกลับแบบไม่แยแส  “แล้วนายรู้ได้ยังไงว่าคืนนั้นฉันอยู่ในห้องวีราเนส” สำหรับน้องชายลูกแหง่เขาเริ่มรู้แล้วว่าต้องถามตรงๆ ถ้าเจ้านั่นอยากตอบก็จะตอบตรงๆ ถ้าไม่อยากตอบก็จะไม่ได้อะไรเลย  “ฉันให้สัตว์เวทย์สะกดรอยตามนายหลายวันแบบสุ่มๆ เผื่อนายทำอะไรพลาด” ตามคาด เขาพอเดาได้อยู่แล้ว สัตว์เวทย์ขนาดเล็กสามารถเรียกออกมาในโรงเรียนได้  “แล้วนายก็พลาดจริงๆ” ซิลบาสเตียนตอกย้ำเขาอีกครั้งอย่างเย็นชา  “เรนิสมาได้ยังไง”  “อ้อ ฉันไปชวนเธอมาดูเรื่องสนุก” ซิลบาสเตียนพูดด้วยน้ำเสียงราบเรียบ “ถ้าพี่ชายไม่พอใจก็ขอโทษละกัน”  เรื่องสนุกอย่างงั้นหรือ มากไปแล้วนะ แล้วนี่คือคำขอโทษงั้นหรือ ไม่มีครั้งไหนที่เขาจะโกรธน้องชายลูกแหง่ขนาดนี้มาก่อน   &nbsp;  &nbsp;  เรื่องนี้เป็นเรื่องใหญ่เกี่ยวข้องหลายฝ่าย เสด็จพ่อทรงเรียกตระกูลทริฟเวอร์ และตระกูลเทรลิสให้มาเข้าเฝ้า  เสด็จแม่ทรงรับสั่งให้ท่านตามาเข้าเฝ้าด้วย  น่าจะเกี่ยวข้องกับการยกเลิกพันธะหมั้นหมายระหว่างวีราเนสกับซิลบาสเตียน น่าจะมีการหมั้นหมายคู่อื่นมาแทน จะเป็นใครได้ เขาจะไม่แปลกใจเลยถ้าจะมีการประกาศหมั้นระหว่างแวนกับเบลล่า  &nbsp;  แต่เรื่องนี้ช่างมันเถอะ เขามีอย่างอื่นที่ต้องกังวลมากกว่า สถานการณ์ของเขาไม่ดีนัก  &nbsp;  โชคดีผลการตรจสอบถ้วยชากลับมา มียานอนหลับอย่างแรงผสมตกค้างอยู่จริงๆ เขาถอนหายใจด้วยความโล่งอก  วีราเนสไปเอายานอนหลับมาจากไหน และใครเป็นคงวางแผนให้ ลำพังวีราเนสกับเพื่อนของเธอคิดแผนนี้ไม่ได้  ยานอนหลับไม่สามารถนำเข้ามาในโรงเรียนได้   แต่อาจมีที่ห้องพยาบาล หรือปรุงขึ้นมาในโรงเรียน  เขาให้คนไปสืบหาที่ห้องพยาบาล ไม่มีใครขอรับยานอนหลับในช่วงนี้ และไม่มีใครเบิกสมุนไพรที่เป็นส่วนประกอบของยาชนิดนี้เช่นกัน  ผู้เยียวยาบอกเขาว่า ยานอนหลับที่ใช้คุณภาพดีมาก ประสิทธิภาพสูง  วีราเนสปรุงยาไม่ได้แน่ๆ และเด็กนักเรียนจะมีความสามารถปรุงยาแบบนี้ได้งั้นหรือ มีไม่กี่คนที่ทำได้ แต่ไม่น่าเกี่ยวข้องกับเรื่องนี้  ใครที่อยู่เบื้องหลังเรื่องนี้   ใครกันที่กล้าลองดีกับเขา หากเขารู้ตัว เขาไม่ปล่อยเอาไว้แน่ เขามีวิธีมากมายจะหาตัวคนวางแผน และมีวิธีมากมายในการเอาคืน  อย่าให้เขารู้ก็แล้วกัน  &nbsp;  &nbsp;  &nbsp;  &nbsp;  เสด็จพ่อรับสั่งว่า “เหตุการณ์ที่เกิดขึ้นหน้าห้องของท่านหญิงวีราเนส ซีริลบอกว่าเป็นความเข้าใจผิด”  แต่เสด็จแม่ก็แย้งว่า เขากับวีราเนสอยู่ในที่รโหฐานกัน 2 คน ในช่วงกลางคืน เหมือนกับเรื่องนี้เขาต้องรับผิดชอบ  โชคดีที่เขามีหลักฐานว่าเรื่องนี้เป็นแผนของวีราเนส ไม่อย่างนั้นเขาจะตกที่นั่งลำบาก  &nbsp;“หม่อมฉันก็ยังเห็นว่าท่านหญิงวีราเนสมีใจให้ซีริล เรื่องพันธะหมั้นหมายระหว่างซิลบาสเตียนและวีราเนสเห็นจะต้องยกเลิกไป” ตามคาด เสด็จแม่ต้องการให้ยกเลิกพันธะหมั้นหมาย ผู้หญิงเจ้าเล่ห์ไร้ยางอาย แถมตอนนี้ชื่อเสียงเสื่อมเสีย ยังไงการหมั้นหมายระหว่างทั้งคู่ก็ต้องเลิกรา  น้องชายเขาดูอารมณ์ดีอย่างชัดเจน ปกติซิลบาสเตียนสีหน้ามักจะเรียบเฉยเย็นชา แต่วันนี้ดูมีรอยยิ้มน้อยๆ แววตามีประกายบางอย่าง  เขาอดไม่พอใจไม่ได้ น้องชายลูกแหง่ดูมีความสุขบนความเดือดร้อนของเขาเสียจริง  &nbsp;  &nbsp;  &nbsp;  &nbsp;“ฝ่าพระบาท” ดยุคแห่งเทรลิสเอ่ยขึ้นหลังจากเงียบอยู่พักใหญ่ “หากเจ้าชายซีริลทรงมีพระทัยให้ท่านหญิงวีราเนส ทางตระกูลเทรลิสก็ยินดีจะเปิดทาง”  ซีริลหันไปมองเรนิส ดูเธอเฉยๆกับเรื่องนี้ ไม่ได้เดือดร้อนอะไรเลย ความรู้สึกเจ็บแน่นขึ้นมาที่อก ที่ผ่านมาเขาไม่ได้มีความหมายอะไรสำหรับเธอเลย แค่คู่หมั้นที่ผู้ใหญ่จัดหามา จะเลิกรากันไปก็ไม่ได้เดือดร้อน  ไม่เป็นไร ตราบใดพันธะหมั้นหมายยังอยู่ เขายังมีโอกาส  เขาตอบเบาๆ“หม่อมฉันไม่ได้คิดอะไรในทางชู้สาวกับท่านหญิงวีราเนส”   เรนิสมองหน้าเขาอย่างมีคำถาม อย่าบอกนะว่าเธอคิดว่าเขาควรถอนหมั้นไปแต่งงานกับวีราเนสแทน...  เสด็จพ่อทรงตัดสินเรื่องนี้ว่าให้ยกเลิกพันธะหมั้นหมายระหว่างซิลบาสเตียนและวีราเนส ส่วนการหมั้นหมายระหว่างเขากับเรนิสยังอยู่  ดยุคแห่งเทรลิสดูไม่พอใจอยู่ไม่น้อย แต่ทำอะไรไม่ได้  เรื่องนี้เขาเตรียมไว้แล้ว อยู่ในความคาดหมาย ดยุคแห่งเทรลิสไม่น่าจะพอใจและหาเหตุยกเลิกพันธะหมั้นหมาย เขาให้คนปล่อยข่าวเรื่องโจรสลัด   เสด็จพ่อทรงเข้าข้างเขา เรื่องนี้มีทรงออกหน้าให้เขา  &nbsp;  &nbsp;  ข่าวจะจริงไม่จริงไม่สำคัญ&nbsp; หากพระราชาจะใช้ข้ออ้างนี้ส่งกองกำลังเข้าแคว้นแทรลิสก็ย่อมได้ เรื่องนี้ไม่ได้ยากอะไร หาคนจัดฉากเป็นโจรสลัด   หากท่านพ่อของเรนิสมีข้อโต้แย้ง เสด็จพ่อจะใช้เหตุผลนี้ส่งกองทัพเข้าไปโดยชอบธรรม เป็นพระกรุณาของพระราชาที่จะช่วยแคว้นเทรลิสปราบโจรสลัด  และหากมีโจรสลัดออกมาเรื่อยๆ กองทัพของพระราชาย่อมถอนทหารออกมาไม่ได้ ต้องช่วยแคว้นเทรลิสในการรักษาความสงบ   ท่านดยุคแห่งเทรลิสหากฉลาดพอ ต้องรู้จักที่จะถอย หากไม่ถอย ผลที่ตามมาคือถูกแทรกแทรง หลังจากนั้นแล้วจะเสียอำนาจการต่อรองทันที รวมถึงอำนาจการปกครองแคว้นด้วย แล้วหลังจากนั้นอย่างไร ทุกอย่างก็อยู่ในมือเขาอยู่ดี ถ้าส่งทหารเข้าไปได้...  &nbsp;  &nbsp;  &nbsp;  &nbsp;  ซิลบาสเตียนเหมือนจะมีข้อโต้แย้ง แต่ยังดีที่เสด็จแม่ทรงห้ามไว้  เสด็จแม่ทรงพระราชทานพระธำมรงค์วงหนึ่งให้เรนิสเพื่อเป็นการปลอบใจ&nbsp; “แหวนวงนี้มีพลอยสีน้ำเงินเพิ่มพลังเวทย์ธาตุน้ำได้ ฉันให้เธอเป็นการปลอบใจ ถึงแม้อาจจะไม่มีประโยชน์กับเธอในวันนี้ แต่ในอนาคตอาจจะมี หรือเธออาจจะเก็บไว้ให้ทายาทของเธอก็ได้”  เขาถอนหายใจด้วยความโล่งอก เสด็จแม่นับว่าไม่ถึงกับแล้งน้ำพระทัยกับเขามากนัก อย่างน้อยก็ช่วยคลี่คลายสถานการณ์กลืนไม่เข้าคายไม่ออกครั้งนี้  ซีริลพยายามส่งยิ้มให้เธอ แต่เหมือนเรนิสจะทำเป็นมองไม่เห็น หรือว่าเธอจะโกรธ ถ้าโกรธก็ดี อย่างน้อยก็ดีกว่าไม่รู้สึกอะไรเลย  &nbsp;  &nbsp;  การตกลงเรื่องหมั้นหมายระหว่างแวนกับเบลล่าเกิดขึ้นจริงๆ  &nbsp;  หมากตานี้เสด็จแม่วางแผนมาได้ดี ตระกูลทริฟเวอร์รู้สึกผิดและต้องการชดเชยอยู่แล้ว ประจวบกับท่านดยุคท่านพ่อของแวนอยากได้เบลล่าเป็นลูกสะใภ้แต่เดิม  ส่วนตระกูลบาร์ตันยังต้องการพันธมิตรเพื่อเพิ่มอำนาจ พันธะที่ถูกยกเลิกไปก็มีพันธะใหม่มาแทน ดูจากสีหน้าไร้ความรู้สึกของแวน ทุกอย่างถูกตกลงกันมาก่อนแล้ว  &nbsp;  &nbsp;  เขาขอพบเรนิสที่คฤหาสน์ตระกูลเธอในเย็นวันนั้น เธอเตรียมตัวจะกลับไปเรียน ในวันถัดไป  “เรนิส” เขากุมมือเธอไว้ “ฉันไม่ได้มีอะไรกับวีราเนส”  เรนิสมองหน้าเขาครู่หนึ่งก่อนตอบกลับ “เพคะ”  เขาดึงเธอเข้ามากอด “ฉันขอโทษถ้าทำให้เธอเสียใจ” เธออาจจะไม่เสียใจ แต่เขาไม่รู้จะพูดอะไรดี เรนิสดูเกร็ง เขาคลายอ้อมแขน  “ไม่เป็นไรเพคะ”  เท่านั้นงั้นหรือ เขาเข้าใจแล้ว เมื่อไม่รู้สึกอะไร ก็ไม่โกรธ ไม่หึงหวง ไม่เสียใจเหมือนเสด็จแม่ไง ไม่ว่าจะเสด็จพ่อทรงมีคู่รักเท่าไหร่ ก็ไม่มีอะไรกระทบความรู้สึก  เขาน่าจะรู้นานแล้วว่าเรนิสคิดอย่างไร ไม่ว่าเขาจะทำอะไร มีผู้หญิงสักเท่าไหร่ เรนิสไม่เคยต่อว่าทั้งนั้น ไม่ใช่เธอไม่รู้ แต่เธอไม่เคยสนใจต่างหาก  เขายิ้มขื่นๆให้เธอ  เธอยิ้มรับให้เขา   ทุกอย่างที่เธอแสดงออกถูกต้องตามมารยาททุกอย่าง คำพูด การปฏิบัติตัวต่อเขา ไม่เคยมีอะไรผิดไปจากธรรมเนียมปฏิบัติ   เขาถอนหายใจ   ไม่เป็นไร ยังมีเวลา...สักวันเธออาจจะเข้าใจ  &nbsp;  &nbsp;  &nbsp;  เขามาขอพบวีราเนสในบ่ายวันอาทิตย์หลังจากเกิดเรื่องไปแล้วหลายวัน ที่คฤหาสน์ของเธอ ทั้งเขาและเธอต่างหยุดเรียนมาเกือบสัปดาห์แล้วตั้งแต่เกิดเรื่อง   ส่วนน้องชายลูกแหง่ตัวดีกลับไปโรงเรียนตั้งแต่วันแรกที่สลัดคู่หมั้นหลุดไป  เขาพบแวนในห้องรับแขก แวนหยุดเรียนเป็นเพื่อนน้องสาว  สีหน้าของแวนไม่ได้ดีเท่าไหร่นัก  “ขอโทษแทนวีราเนสด้วย” แวนพูดสั้นๆ  เขาพยักหน้ารับ ไม่มีอะไรต้องพูดกันมาก มิตรภาพของเขาและแวนแม้จะคงอยู่แต่ก็มีรอยร้าวเล็กๆเกิดขึ้น  เขารู้แวนอยากให้เขาดูแลวีราเนส แต่เขาทำไม่ได้   ซึ่งดูแวนก็จะเข้าใจเรื่องนี้เช่นกัน  &nbsp;  วีราเนสดูผอมลง ใบหน้าสวยของเธอดูเศร้าหมอง ขอบตาคล้ำดูไม่มีความสุข  “ฝ่าบาท” วีราเนสมีสีหน้าสดใสขึ้นเมื่อมองเห็นเขาเดินเข้ามา  “ท่านหญิง” เขาตอบกลับเรียบๆ มาถึงขั้นนี้แล้ว ไม่มีประโยชน์ที่จะรักษาน้ำใจกันอีก  วีราเนสสีหน้าสลดลง “ขอโทษ” เธอพูดเบาๆ  “อืม” เขาพยักหน้ารับ  “ฉันมีเรื่องอยากจะถาม เธอได้ยานอนหลับนั่นมาจากที่ไหน แล้วใครบอกให้เธอทำแบบนี้”  วีราเนสน้ำตาไหลออกมา เธอสะอื้นไห้แบบหยุดไม่ได้ คำพูดเธอฟังไม่เป็นคำ เหมือนเธอสะเทือนใจกับเรื่องนี้มาก  เป็นตามที่เขาคาด มีคนส่งจดหมายให้วีราเนส แนบมากับยานอนหลับ โดยบอกว่านี่จะเป็นวิธีที่ทำให้เธอสมหวังในความรัก ไม่ว่าเธอจะรักใครวิธีนี้จะช่วยเธอได้  ในจดหมายมีบอกทุกอย่าง ตั้งแต่ให้เชิญเป้าหมายมาดื่มน้ำชา ควรมีเพื่อนอยู่ด้วยในตอนแรก ใส่ยานอนหลับลงในน้ำชา พอเขาง่วงก็ให้เพื่อนของเธอกลับไปก่อน หลังจากนั้นก็เท่าที่เขารู้ ในจดหมายนั่นแนะนำถึงขนาดให้ถอดเสื้อผ้าออกด้วยซ้ำ แต่โชคดีด้วยความเป็นชนชั้นสูง วีราเนสไม่หน้าด้านจนกล้าทำขนาดนั้น  แต่วีราเนสพลาด ด้วยความตื่นเต้น เธอลืมถ้วยชาถ้วยนั้นทิ้งไว้ที่โต๊ะ ไม่อย่างงั้นต่อให้เขาอธิบายอย่างไรก็คงเลี่ยงความรับผิดชอบนี้ไม่พ้น  จดหมายนั่นบอกด้วยซ้ำว่าถ้าเป้าหมายหลับแล้วให้ล้างถ้วยชา แต่เธอลืม...  &nbsp;  &nbsp;  &nbsp;  “จดหมายนั่นอยู่ที่ไหน” เขาถามเรียบๆ ถ้าได้จดหมายนั่นมา เอามาเทียบลายมือ ก็จะรู้แล้วว่าใครเป็นคนบงการ  “เผาไปแล้วเพคะ” วีราเนสตอบ ท้ายจดหมายมีข้อความว่าให้เผาทำลายจดหมายฉบับนี้ทิ้งเสีย อย่าให้เหลือหลักฐาน  “เธอจำลายมือได้ไหม”  “ไม่แน่ใจเพคะ”  “งั้นฉันจะให้คนเอาลายมือทุกคนในโรงเรียน ทั้งนักเรียนและอาจารย์มาลองดูว่ามีของใครใกล้เคียงไหม”  “หากเรื่องนี้สำเร็จ มันจะกู้ชื่อเสียงเธอได้” เขาพูดเรียบๆ  &nbsp;  คนที่อยู่เบื้องหลังเป็นใครกัน เขาขบคิดไม่ออก มีใครร้ายกาจได้ขนาดนี้  ครั้งนี้เหมือนเขาเดินหมากพลาด หมากล้มทั้งกระดานแบบตั้งตัวไม่ติด  เขาไม่เคยคิดว่าจะมีใครวางแผนเล่นงานเขาแบบนี้  ไม่เป็นไร พลาดแล้วก็พลาดไป โชคดีเขายังไม่สูญเสียอะไรมากนัก แค่เสียหลักเล็กน้อย เสียเปรียบเล็กน้อยเท่านั้น  หากข่าวเรื่องนี้เล็กลอด ชื่อเสียงอาจจะเสียหาย แต่เขาทำทุกอย่างเพื่อปิดข่าวนี่แล้ว  ตระกูลทริฟเวอร์ก็เช่นกัน ยังไงเรื่องนี้คนที่เสียหายกว่าเขาย่อมเป็นวีราเนส  เมื่อพลาดแล้วก็เริ่มใหม่  สถานการณ์โดยรวมยังเหมือนเดิม ตระกูลทริฟเวอร์กับตระกูลบาร์ตันยังคงเป็นพันธมิตรกันเหมือนเดิม ที่ต่างก็มีแค่ความสัมพันธ์ระหว่างเขาและแวนอาจมีระยะห่าง และซิลบาสเตียนสลัดตัวเองออกจากคู่หมั้นได้เท่านั้นเอง  เกมยังไม่จบ ยังไม่รู้หรอกว่าสุดท้ายใครจะชนะ  &nbsp;  &nbsp;  &nbsp;  

 </div> 
