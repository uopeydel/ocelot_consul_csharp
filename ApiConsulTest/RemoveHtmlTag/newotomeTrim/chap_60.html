 <div style="word-wrap: normal;width:90%;">
			
				
คฤหาสน์ตระกูลเทรลิสดยุคแห่งเทรลิสถอนหายใจขณะที่มือค้างอยู่หน้าประตูเสียงโต้เถียงกันดังออกมา“ตกลงทนใส่หน้ากากไม่ไหวแล้วใช่ไหม” เสียงแหลมๆนั่นฟังดูก็รู้ว่าเป็นเสียงของลูกสาวคนเดียวของเขา“เธอไม่มีสิทธิ์มายุ่งเรื่องส่วนตัวของฉัน” เสียงเด็กหนุ่มที่มีศักดิ์เป็นลูกบุญธรรมของเขาดังขึ้นเช่นกัน“ฉันไม่ได้ยุ่งเรื่องส่วนตัวของเธอ ฉันแค่เสนอให้ท่านพ่อรับลูกบุญธรรมเพิ่ม”“เธอทำแบบนี้เพื่ออะไร”“ก็ไม่มีอะไร” ลูกสาวของเขาเริ่มควบคุมอารมณ์ได้ เสียงของเธอเบาลงกว่าตอนแรกมาก “ถ้าเธออยากแต่งงานกับผู้หญิงคนนั้น ฉันจะหาคนอื่นมาแทนที่เธอเอง”อีกฝ่ายเงียบเสียงไป“ฉันไม่ได้ห้ามเธอไม่ให้เธอคบกับผู้หญิงคนนั้น แต่คนเราไม่สามารถได้ไปหมดทุกอย่างโดยไม่เสียอะไร”“เธอ..”ดยุคแห่งเทรลิสตัดสินใจเคาะประตูแล้วเปิดออกภาพที่เห็นคือ เรนิสทรุดตัวลงนั่งบนเก้าอี้ ฉีกยิ้มอ่อนหวาน ขณะที่อเล็กซิสที่กำลังยืนอยู่หันมาทางเขาด้วยสีหน้าตกใจเล็กน้อยก่อนที่จะเก็บอาการน้ำเสียงของเด็กสาวในห้องฟังดูอ่อนหวานผิดกับเมื่อครู่มาก “พี่ชาย พรุ่งนี้จะกลับไปที่โรงเรียนแล้ว เตรียมของเรียบร้อยหรือยัง”อเล็กซิสยิ้มบางๆให้น้องสาวบุญธรรม “ยังไม่เสร็จดีเลย ต้องขอตัวไปเตรียมของก่อน”เขาขอตัวออกนอกห้องไปเงียบๆดยุคแห่งเทรลิสมองไล่หลังลูกบุญธรรมไป และหันมามองหน้าบุตรสาวคนเดียว “พ่อตัดสินใจแล้ว คิดว่าจะรับลูกบุญธรรมเพิ่มอีกสองคน”เขาอดเสียดายไม่ได้ เด็กหนุ่มคนนี้ความสามารถสูงไม่น้อย แต่หากต้องเลือก เขาคงต้องเลือกลูกสาวแท้ๆของตัวเองก่อนเรนิสยิ้มกว้าง “ท่านพ่อ ดีจริงๆเลย บ้านของเราจะมีน้องๆมาเพิ่มอีกแล้ว”รอจนท่านพ่อของเธอออกจากห้องไป เด็กสาวใช้ช้อนคนชาในถ้วยเบาๆ แววตาเปลี่ยนเป็นซับซ้อน&nbsp;เธอไม่ได้โง่หรือไร้เดียงสาเหมือนเมื่อก่อนจนดูไม่ออกว่าพี่ชายบุญธรรมของเธอไม่ธรรมดา&nbsp;การที่ท่านพ่อรู้ความจริงว่าเธอกับเขาไม่ได้มีความรู้สึกดีๆต่อกันน่าจะดีกว่าสำหรับเธอ————————เข้าฤดูใบไม้ร่วง ใบไม้เปลี่ยนสีเป็นสีน้ำตาลแดงจนหมด อีกไม่กี่วันข้างหน้าคงเริ่มร่วงโรยจากต้น“อีกไม่นานก็จะเข้าฤดูหนาวแล้ว” เรนิสเปรยขึ้นมา“ก็ใช่ แล้วยังไง” ซีริลถามขึ้นมาลอยๆ“นี่เข้าสู่ช่วงปลายปี”“ก็ใช่” เขาตอบรับ&nbsp;“ฉันไม่ชอบฤดูหนาว ฤดูหนาวในเมืองหลวงมันหนาวเสียจนไม่อยากออกไปไหน”ที่แท้เป็นเรื่องของอากาศ เขาพยักหน้ารับทราบ อาจจะเป็นเพราะไม่มีธาตุน้ำทำให้เธอไม่ทนกับอากาศที่หนาวเหน็บของเมืองหลวง“ปีนี้ถ้าเธออยากจะกลับแคว้นเทรลิสก็ได้เหมือนกัน อากาศน่าจะอุ่นกว่า การเรียนเธอดีขึ้นมากแล้ว”“ไม่เป็นไร ฉันอยู่เรียนหนังสือในเมืองหลวงได้” เธอตัดบทไม่พูดเรื่องดินฟ้าอากาศอีก&nbsp;“ถ้วยชากระเบื้องเคลือบทองของซีริลชุดนี้ดูดีมาก” เธอยกถ้วยชาขึ้นมามองลูกเป็ดของเขาเรื่องเรียนไม่มีปัญหาอะไร แม้แต่วิชาปรุงยาเธอก็ทำได้ดีเช่นกัน ที่ประหลาดกลับเป็นนิสัยช่างขอที่นับวันเธอจะขอข้าวของเครื่องใช้จากเขามากขึ้นเรื่อยๆเขาปรายตามองเธอ น้ำเสียงที่พูดเย็นชา “เธอไปเลือกเอาว่าชอบชุดไหน ฉันให้เธอแค่ชุดเดียว”เขาเริ่มรู้ทัน หากเขาไม่พูดดักคอไว้ เธอจะขอมากชิ้นขึ้นเรื่อยๆ สุดท้ายเอาไปจนหมด เขาไม่ได้ลำบากให้คนไปหาของใหม่ เพียงแต่เขาเริ่มรู้สึกว่าเธออาจจะเสียนิสัยในการยึดสมบัติของเขาไปมากเกินไปเธอเลือกชุดถ้วยชาที่เขาใช้บ่อยที่สุด เขาพยักหน้าอนุญาตให้เธอเอาไปได้ เขาไม่ได้ใช้บ่อยเพราะชอบ แต่คาดว่ามันวางอยู่ด้านนอกสุดทำให้องครักษ์ที่ดูแลเขาหยิบออกมาใช้บ่อย“ซีริล” เธอมองหน้าเขายิ้มๆ “ปีหน้าไม่อยู่ที่โรงเรียนแล้ว พวกเครื่องเรือนต้องขนกลับหรือเปล่า”เขาเลิกคิ้ว…อย่าบอกว่า..เธอจะขอเครื่องเรือนของเขาด้วยท่านแม่ของเซลด้าขึ้นชื่อเรื่องชอบสะสมเงินทอง เซลด้าได้นิสัยนี้มาบางส่วนเช่นกันแต่ไม่มากเท่าท่านแม่ของเธอ แต่ไม่มีใครอาการหนักเท่าเด็กสาวตรงหน้าเขา เธอคิดจะยึดเครื่องเรือนของเขาไม่เป็นไร อยากได้อะไรก็เอาไป…ที่วังก็มีของพวกนี้มากมาย เขาไม่เคยสนใจของพวกนี้อยู่แล้วเขาถอนหายใจ “ฉันจะสั่งไว้ ถึงตอนนั้นให้เธอมาเลือกเอาว่าเธออยากได้ชิ้นไหนบ้าง”เธอทำท่าคิดเล็กน้อยแล้วฉีกยิ้มให้เขา “ขอทั้งหมดเลยได้ไหม”เขาชะงัก “นั่นไม่มากเกินไปหน่อยหรือ”“แต่ของพวกนั้น ซีริลไม่เอากลับไปใช้อยู่ดี ไหนๆจะทิ้งอยู่แล้ว ยกให้ฉันดีกว่า มันน่าเสียดายออกที่จะทิ้งไปเฉยๆ”ที่พูดมาก็จริง เขาพยักหน้าเป็นเชิงอนุญาต	เข้าฤดูหนาว นี่เป็นการเรียนปีสุดท้ายของเขา ลูกเป็ดตัวน้อยถามเขาว่าเธอจะลองลงประลองได้หรือยัง“ถ้าเธอแพ้ ไปคุกเข่าในวิหาร” เขายื่นคำขาดเธอไม่ได้คุกเข่านานแล้วจนอาจจะลืมว่าการคุกเข่าในวิหารเป็นอย่างไร บางทีกระตุ้นความจำเสียบ้างคงจะดีใบหน้าเล็กๆของเด็กสาวเชิดขึ้นอย่างดื้อรั้นราวกับเธอมั่นใจว่าเธอชนะแน่ๆ“ฉันอยากจะจัดการแม่เด็กสามัญชนคนนั้นให้เละคามือ” เรนิสหมายมั่นปั้นมือเจนนี่ยังคงมีชายหนุ่มรายล้อมอยู่ตลอด คราวนี้ดูจะมีคนชอบเธอเพิ่มอย่างเช่นเด็กหนุ่มลูกชายพ่อค้าตระกูลพาร์กเกอร์สำหรับเขา แอนโธนี่ พาร์กเกอร์เป็นคนที่คุยด้วยง่ายกว่าบิดาของแอนโธนี่มากนัก นายท่านตระกูลพาร์กเกอร์เรียกว่าพ่อค้าหน้าเลือดอย่างแท้จริงเขาใช้เส้นสายบางส่วนทำข้อตกลงการค้าลับๆกับตระกูลพาร์กเกอร์สองสามรายการลับหลังพระราชาเพื่อเก็บเงินเข้ากระเป๋าตัวเอง อย่างที่เขาเคยบอกเรนิส เขายากจนกว่าท่านพ่อของเธอมาก เรื่องบางอย่างเขาต้องใช้เงินจากกระเป๋าของตัวเองไม่สามารถไปหยิบมาจากท้องพระคลังกองกลางในพระราชวังได้การมีเงินมากขึ้นอีกนิด ไม่ใช่เรื่องเสียหายอะไร…บางทีประโยคนี้อาจจะเรียกได้ว่าเป็นสัจธรรมสำหรับการประลอง ลูกเป็ดของเขาทำได้ไม่เลว เรนิสชนะติดๆกันหลายครั้งแม้หนูแฮมสเตอร์ สัตว์เวทของเธอจะไร้ความสามารถในการต่อสู้ก็ตาม&nbsp;ผลงานดีเด่นเห็นทีจะเป็นชัยชนะของเธอที่มีต่อแวนหรือแม้แต่ต่ออเล็กซิสเสือลายพาดกลอนของแวนถูกเธอใช้เวทเถาวัลย์จับแขวนคอบนต้นไม้อย่างน่าสยดสยอง ก่อนจะซัดเจ้าของเสือด้วยเวทดาบลมลงไปกองกับพื้นเขาไม่ค่อยพอใจเท่าไรนักกับเรื่องนี้ แวนดูคล้ายกับเสียสมาธิไปชั่วขณะจังหวะที่เธอก้มตัวหลบอาวุธเวทของแวน เขารู้สึกเหมือนเพื่อนสนิทของเขาเพ่งมองหน้าอกของเด็กสาวนานเกินไปชัยชนะของเธอต่ออเล็กซิสดูน่าภูมิใจกว่า(?) จังหวะที่เธอหลบอาวุธโจมตีของอเล็กซิสและสัตว์เวทของเขาได้ เธอส่งหนูแฮมสเตอร์ตัวอ้วนของเธอไปประกบบนใบหน้าของพี่ชายบุญธรรมทำให้มองอะไรไม่เห็นก่อนที่จะใช้ดาบลมอัดเขาตกเวทีสภาพอเล็กซิสตอนนั้นไม่ได้น่าดูนัก เขาแอบเห็นเรนิสแสยะยิ้มเล็กน้อยก่อนที่จะปรับสีหน้าเป็นเห็นใจและเป็นห่วง“อเล็กซิส เจ็บมากไหม”เขารู้สึกว่าเด็กในความดูแลของเขามีนิสัยขี้โกงพอสมควรและไม่ค่อยเคารพกฎอันน่าภูมิใจของอัศวินในการต่อสู้ แถมความสามารถในการเล่นละครก้าวหน้าไปมากแต่ไม่เป็นไร เธอเป็นผู้หญิงไม่ใช่อัศวิน โกงนิดโกงหน่อยไม่มีใครว่าอะไร บางทีเขารู้สึกว่าแบบนี้ดูน่ารักดี ผู้หญิงถ้าซื่อบื้อเกินไปไร้เดียงสาไปหมดทุกเรื่องจะดูไร้รสชาติน่าแปลกคู่ชิงชนะเลิศงานประลองรอบนี้กลับเป็นผู้หญิงทั้งคู่ เรนิสกับเจนนี่เขาพอรู้มาว่าบ่อนการพนันลับๆในโรงเรียนให้เจนนี่ที่มีเวทสายฟ้าและม้าเปกาซัสเป็นสัตว์เวทเป็นต่อ“ไม่ยุติธรรมเลย ขนาดบ่อนการพนันยังชอบแม่นั่นมากกว่าฉัน ได้ยินมาว่าไม่มีใครแทงข้างฉันเลย” เรนิสบ่นกระปอดกระแปดด้วยความไม่พอใจ“การพนันเป็นเรื่องที่เสื่อมเสีย ชนชั้นสูงไม่ควรไปข้องเกี่ยวกับเรื่องแบบนี้”มีแต่เจ้าหญิงไร้พลังเวทอย่างแอริลเท่านั้นที่กล้าเปิดบ่อน…อ้อ ยังมีน้องชายลูกแหง่อีกคนที่เคยชอบเล่นการพนันเวลานี้บ่อนการพนันในโรงเรียนเปิดอย่างไม่เปิดเผย ไม่เหมือนสมัยเจ้าหญิงไร้พลังเวทนั่นเปิดบ่อนเอง…สมัยนั้นเล่นพนันกันอย่างเอิกเกริกมาก&nbsp;“ซีริล มีเงินให้ยืมไหม” เธอถามเขาเสียงอ่อยๆ“เธอจะเอาไปทำอะไร”“ไปแทงพนัน”ใบหน้าเขามืดครึ้มขึ้นมาทันที “บอกแล้วใช่ไหมว่าการพนันเป็นเรื่องเสื่อมเสีย”“แต่ว่าการที่ไม่มีใครแทงเข้าข้างฉันเลยเป็นเรื่องเสื่อมเสียกว่า ฉันไม่อยากแพ้แม่เด็กสามัญชนนั่น”“ถ้าเธอประลองชนะ ก็ถือว่าชนะ”“นั่นไม่พอ” เธอเชิดหน้าอย่างดื้อรั้น “ฉันอยากจะชนะในทุกๆทาง ไม่อย่างนั้นถึงแม้ฉันจะชนะประลอง ฉันก็คงนอนไม่หลับอยู่ดี”เด็กขี้อิจฉา…แม้แต่เรื่องเสื่อมๆยังอยากจะเอาชนะอีก&nbsp;“ไร้สาระ” เขาพูดโพล่งออกมา เก็บคำว่าขี้อิจฉา กับคำว่าเสื่อมไว้ในใจ“ไม่จริง มันเป็นเรื่องของศักดิ์ศรีสำหรับผู้หญิง ซีริลไม่เข้าใจหรอก” เธอประท้วง “เรื่องศักดิ์ศรีสำคัญมาก”“เธอบอกว่าเธอเป็นผู้หญิงที่รวยที่สุดในอาณาจักรไม่ใช่หรือไง เงินของเธอมีตั้งเยอะแยะ เอาเงินของเธอจ่ายสิ”“แต่ถ้าเราเอาเงินของตัวเองไปแทงพนันเข้าข้างตัวเอง อาจจะเป็นที่ครหา”“อ้อ..” เขาลากเสียงก่อนจะพูดประชด “เธอเลยต้องใช้เงินของฉัน เพื่อให้ฉันถูกครหาแทน”เธอหันมาฉีกยิ้มให้เขา “ใช่แล้ว…ถ้ามีคนลือกันว่าซีริลยอมลงทุนเอาเงินส่วนตัวแทงพนันเข้าข้างฉัน มันย่อมฟังดูดีกว่าที่ฉันเอาเงินตัวเองจ่าย”เขาถอนหายใจให้กับเหตุผลของเธอก่อนจะกระซิบให้เพื่อนร่วมชั้นคนหนึ่งไปถามอัตราการพนัน อัตราการแทงเป็น 1.5 : 1เขาตัดสินใจเอาเงินส่วนตัวลงพนันข้างเธอเงินที่ใช้แทงควรเป็นเท่าไหร่ เขาไม่เคยเล่นพนันเสียด้วย…ถ้ามากเกินไปเห็นจะไม่ดี ดูฟุ้งเฟ้อ แต่ถ้าน้อยเกินไปก็ดูไม่สมศักดิ์ศรีการเป็นเจ้าชาย รวมถึงเด็กสาวข้างๆอาจจะน้อยใจเขาตัดสินใจลงเงินพนันห้าร้อยเหรียญทองเพื่อเป็นการเอาใจ…น้องชายลูกแหง่ยังเคยเล่นพนันได้ เขาจะเล่นบ้างคงไม่เป็นไร ถึงแม้ว่าตอนนั้นเขาจะด่าว่าน้องชายลูกแหง่อย่างสาดเสียเทเสียที่ทำตัวเหลวไหลก็ตามเด็กสาวหน้าระรื่นขึ้นมาทันทีหลังได้ยินว่าเขายอมควักกระเป๋าจ่าย“หากเธอแพ้ ต้องไปคุกเข่าในวิหาร 4 ชั่วโมง” เขาพูดกับเธอด้วยน้ำเสียงเย็นชา“ตอนแรกบอกว่าสองชั่วโมง” เธอแย้งเสียงอ่อยๆ“นั่นก่อนที่ฉันจะเสียเงิน” เขาตอบกลับไปด้วยน้ำเสียงราบเรียบ “ฉันไม่ชอบความล้มเหลว และไม่ชอบเสียเงินให้กับการพนัน”“ซีริล” เธอดึงแขนเสื้อเขา “ถ้าเกิดแพ้ขึ้นมา ฉันจะจ่ายเงินคืนให้ดีไหม”เขาส่ายศีรษะ “เรื่องเงินไม่ใช่เรื่องใหญ่มากเท่าไหร่ แต่ศักดิ์ศรีสำคัญกว่า ฉันจะต้องเสียหน้าแค่ไหนถ้าใครๆต่างรับรู้ว่าฉันเล่นการพนันครั้งแรกก็แพ้พนันเสียแล้ว”เขาจ้องหน้าเธอแล้วเน้นทีละคำ “เธอเป็นคนบอกฉันเองว่าเรื่องศักดิ์ศรีสำคัญมาก”เธอนิ่งไปสักครู่ก่อนจะยอมรับชะตากรรม “ก็ได้ ถ้าเกิดแพ้ขึ้นมา ฉันจะไปคุกเข่าสี่ชั่วโมง”นอกจากนี้ เขาจดบันทึกไว้ในสมองเรียบร้อย หากเขาได้เป็นพระราชา สิ่งที่ต้องทำคือออกกฎหมายห้ามเปิดบ่อนและกวาดล้างบ่อนการพนันอย่างเด็ดขาด รวมถึงกำชับให้ทางโรงเรียนเข้มงวดเรื่องบ่อนการพนันปล่อยให้เป็นแบบนี้ มันไร้ระเบียบเกินไปเรนิสระดับขั้นพลังเวทสูงกว่าเจนนี่ถึงสองระดับ เขายังไม่เข้าใจว่าทำไมใครๆถึงคิดว่าเจนนี่จะเป็นฝ่ายชนะ เป็นเพราะบรรดานักเรียนชายชื่นชอบเธอมากกว่าเรนิสหรือเปล่าเจนนี่ใช้เวทสายฟ้าในการเริ่มโจมตี เรนิสใช้ธาตุไม้สร้างต้นไม้สูงมารับเวทสายฟ้าโดยปล่อยให้มันไหม้หลังจากเวลาผ่านไปสักพัก ตอไม้สลับกับต้นไม้เริ่มเต็มเวทีประลองกีดขวางการต่อสู้ไปหมด เธอใช้เวทลมทำให้เธอลอยตัวไต่ไประหว่างยอดไม้ไหม้ๆแต่ละต้นพร้อมกับเริ่มใช้ดาบลมของเธอโจมตีเจนนี่จากมุมสูง เจนนี่เริ่มใช้เวทแบบเดียวกันรับแต่ลูกเป็ดของเขาไม่ธรรมดา เธอจุดไฟเผาตอไม้ของเธอจนไหม้ ควันไฟลอยเต็มสนามประลอง เวทธาตุลมที่ทั้งคู่ใช้กลับทำให้ไฟกระหน่ำมากขึ้น เจนนี่ตัดสินใจใช้ธาตุน้ำของเธอเรียกฝนมาแทนแต่ไม่ทัน เรนิสที่โผล่มาจากกลุ่มควันใช้ธาตุลมซัดเธอตกเวทีไปใช้ได้..เขาพนักหน้าอย่างพอใจ กลวิธีดี ไม่ต้องออกแรงเยอะแต่มียุทธวิธีเขาไม่คิดว่าเธอจะแพ้อยู่แล้ว ในเมื่อตอนซ้อมเธอรับเวทสายฟ้า 16 สายของเขาพร้อมกันได้ เวทสายฟ้าของเจนนี่ไม่น่าจะเป็นปัญหา เขาให้คนไปเก็บเงินพนันกลับมาเรนิสพยายามสบตาเขาท่าทางอยากได้คำชม“ไม่เลว” เขาพูดสั้นๆใบหน้าของเด็กสาวมีรอยยิ้มกว้างขึ้นทันที เหมือนเธอรอคำนี้มานานหลังงานประลอง เขาเห็นสายตาไม่เป็นมิตรของอเล็กซิสที่มองมายังเรนิส แววตาเขาเป็นประกายเย็นเยียบ อเล็กซิสดูไม่น่าไว้วางใจเลยสักนิด…เขาออกปากถามเธอเกี่ยวกับพี่ชายบุญธรรม“เธอมีปัญหาอะไรกับพี่ชายหรือเปล่า”“อเล็กซิสบอกท่านพ่อว่าอยากแต่งงานกับเด็กสามัญชนคนนั้น” เรนิสเล่าให้เขาฟัง “แต่ท่านพ่อไม่เห็นด้วยนัก”อเล็กซิสเดิมฐานมาจากเด็กกำพร้า หากจะเป็นผู้ครองแคว้น นอกจากจะได้รับความเห็นชอบท่านพ่อของเธอแล้ว ขุนนางและอัศวินในแคว้นก็ต้องสนับสนุนเช่นกัน เขาควรจะแต่งงานกับหญิงสาวตระกูลขุนนางสักคนในแคว้นมากกว่าสามัญชนต่างแคว้นเพื่อความมั่นคงของฐานะ“ผู้หญิงคนนั้นไม่มีอะไรดีเลยสักนิด” เรนิสบ่นอย่างไม่พอใจ “ฉันบอกท่านพ่อไปแล้วว่าหากอเล็กซิสจะแต่งงานกับแม่นั่น ฉันจะให้ท่านพ่อรับลูกบุญธรรมคนใหม่ ท่านพ่อเลยให้คนไปหาประวัติเด็กกำพร้าที่ดูดีมาหลายๆคน”น่าแปลก หลังจากที่เลือกอยู่นาน เจนนี่กลับเลือกชายหนุ่มทายาทตระกูลผู้ครองแคว้นอย่างอเล็กซิสที่มีพื้นฐานเป็นเด็กกำพร้าถึงแม้ชายหนุ่มคนนั้นหน้าตาดีมาก ความสามารถสูงส่ง ไม่เคยมีข่าวนอกใจหรือข้องแวะกับใครที่ไหน ไม่เหมือนกับแวนที่ดูเจ้าชู้ไม่เลือก หรือมิคาเอลที่ไม่มีฐานะครอบครัว แต่ก็ใช่ว่าจะไม่มีคนอื่นที่ดีกว่าเขายังสงสัย ทำไมเธอไม่เลือกอองตัวร์หรือแม้แต่น้องชายลูกแหง่ที่ชื่นชอบเจนนี่ หากมองแบบปราศจากอคติแล้วซิลบาสเตียนก็ไม่ได้ด้อยกว่าอเล็กซิสเลย“ที่จริงแม่นั่นไม่ได้มีอเล็กซิสแต่คนเดียว บางทีก็พลอดรักกับเจ้าชายอองตัวร์ บางทีวันหยุดก็ไปช่วยรุ่นพี่มิคาเอลดูแลคนเจ็บ แล้วก็รับของกำนัลจากแวนด้วย” เรนิสให้ความกระจ่างกับเขา “ยังมีอีก เจนนี่ชอบถกปัญหาการค้ากับแอนโธนี่ พาร์กเกอร์ พวกเขาสนิทสนมกันดีทีเดียว”เธอมองเขาอย่างหวาดๆก่อนจะพูดต่อ “เมื่อตอนต้นปีเจ้าชายซิลบาสเตียนเองก็ให้แมวเจนนี่ไปตัวหนึ่ง”“อ้อ” เขาพยักหน้ารับรู้ ที่แท้เธอก็หว่านเสน่ห์ไปเรื่อยๆ เจนนี่คนนี้ก็ไม่เหมือนกับคนที่เขาเคยรู้จักอีกเช่นกัน“อเล็กซิสทะเลาะกับฉันเรื่องที่ฉันบอกให้ท่านพ่อรับลูกบุญธรรมคนใหม่ เขาไม่พอใจมากทีเดียว”เขาฟังแล้วอดใจหายไม่ได้ “เธอไม่ควรปะทะกับเขาโดยตรง”ด้วยความเจ้าเล่ห์ของอเล็กซิส เขาไม่คิดว่าผู้หญิงอย่างเธอจะรู้เท่าทัน“ฉันไม่ได้อยากทะเลาะกับเขา แค่คิดว่าจะให้ท่านพ่อทำเรื่องนี้เงียบๆ กว่าเขาจะรู้ตัว ที่บ้านของเราจะมีน้องบุญธรรมอีกหลายคน แต่ในบ้านมีคนของเขาอยู่ทำให้มีคนเอาสิ่งที่ฉันพูดไปรายงาน”“ฉันพลั้งปากออกไปตอนทะเลาะกัน ตำแหน่งทายาทตระกูลที่แท้จริงเป็นของฉันไม่ใช่เขา ฉันจะยกให้ใครก็ได้”เรนิสเป็นปัญหาของอเล็กซิส ต่อให้เรนิสแต่งงานเข้าราชวงศ์ก็ตาม ปัญหาทายาทขั้นต่อไปยังมีต่อไปอีก“กฎการสืบทอดแบบนี้ไม่ดีสักนิด” เรนิสบ่นกับเขา “ต่อไปสมควรต้องเปลี่ยน ทำไมแต่งงานเข้าราชวงศ์แล้วยังเป็นผู้ครองแคว้นไม่ได้ มันน่าจะได้สิ เราแค่ใช้ตัวแทนในการปกครองก็พอ ตั้งขุนนางสักคนมาดูแลจัดการ ไม่เห็นต้องยกตำแหน่งให้ใครเลย”มันทำให้ลูกบุญธรรมที่ทะเยอทะยานมีความคิดอยากจัดการทายาทตัวจริง เขาไม่เคยขบคิดปัญหานี้มาก่อน ส่วนใหญ่ที่รับบุตรบุญธรรมน้อยครั้งที่จะรับจากเด็กกำพร้าจริงๆ มักจะเป็นลูกนอกสมรสของตระกูลหรือทายาทจากสายรองมากกว่าตระกูลเทรลิสบังเอิญมีลูกโทนติดต่อกันหลายรุ่นทำให้ไม่มีตระกูลสายรองอย่างตระกูลอื่นๆ&nbsp;ใบหน้าเล็กๆของเธอเชิดขึ้นด้วยความถือดี “ตำแหน่งที่ควรจะเป็นของฉัน จะยกให้อเล็กซิสง่ายๆได้ยังไง แถมอีกหน่อยแม่ผู้หญิงคนนั้นอาจจะกลายเป็นดัชเชสเหมือนท่านแม่ ฉันยอมไม่ได้จริงๆ มันควรจะมีการเปลี่ยนกฎหมายเสียที”&nbsp;“อือ” เขาพยักหน้า “ถ้าฉันได้เป็นพระราชาจริงๆ ฉันจะเปลี่ยนให้”“เปลี่ยนกฎหมายได้ด้วยหรือ สภาขุนนางจะเห็นด้วยไหม”เขาหัวเราะเบาๆ ไม่ได้ตอบคำถามนี้ ตอนเขาเป็นพระราชา ยุคนั้นออกกฎหมายใหม่ถึงหลายร้อยมาตรา เปลี่ยนข้อบังคับอีกหลายร้อยข้อ สภาขุนนางไม่เคยมีปากเสียงถ้าใครกล้ามีปากเสียง อาจจะถูกน้ำชาร้อนๆกระเด็นใส่หน้า น้ำชากระเด็นใส่หน้านั่นเป็นเรื่องเล็ก เป็นที่รู้กันว่าเขามีวิธีมากมายในการเล่นงานคนทั้งต่อหน้าและลับหลังนั่นหมายความว่าถ้าเขาได้เป็นพระราชา…ทุกวันนี้เขายังไม่รู้เลยว่าเขายังอยากเป็นพระราชาอยู่ไหมเขาลังเลครู่หนึ่งแล้วถาม “ใกล้วันเกิดเธอแล้ว เธออยากได้ของขวัญเป็นอะไร”แววตาเธอทอประกายวูบบางอย่าง ริมฝีปากบางทำท่าจะพูดอะไรสักอย่างหนึ่งแล้วไม่พูดออกมา“เรายังมีอะไรต้องปิดกันอีกหรือ เธอมีอยากได้อะไรก็พูดออกมาตรงๆก็ได้”สีหน้าเธอลังเลดูตัดสินใจไม่ได้ เขาเลิกคิ้วรอคำตอบ“อยากได้…เตียงของซีริล”“เตียงของฉัน” ริมฝีปากเขาแทบจะกระตุก &nbsp;“เธอจะบ้าไปแล้วหรือไง ของแบบนี้ใครเขาขอกัน”“แต่เตียงนั่นเป็นเตียงโบราณตั้งแต่สมัยราชวงค์เก่า อายุตั้ง 700 ปีแล้วนะ ไม้ทำจากโอ๊คชั้นดี ได้รับการสวดทำพิธีจากนักบวชในวิหารก่อนที่จะเอามาทำเป็นเตียง”เธอยิ้มให้แบบเก้อๆ “ช่วงนี้ฝันร้ายบ่อยๆ”เขาเคยได้ยินพิธีกรรมโบราณเรื่องการนำไม้ที่จะทำเตียงมารับพรจากนักบวชเพื่อไม่ให้ฝันร้าย แต่เขาไม่เคยรู้มาก่อนว่าเตียงของเขามีความเป็นมาพิเศษเขาไม่เคยสนใจเรื่องเตียง มันก็เป็นแค่ที่เอาไว้นอน พอเป็นพระราชา เขาย้ายห้องนอนก็ไม่ได้ย้ายเตียงมาด้วยสำหรับเขา เรื่องพวกนี้เขาไม่เคยให้ความสำคัญ“เรื่องนี้ฉันยังไม่เคยรู้ เธอไปรู้มาจากไหน”“ฉันฝันร้ายบ่อยๆเรื่องนี้ เลยศึกษาวิธีแก้ฝันร้าย จนรู้ว่าเตียงของซีริล…เอ่อ พิเศษกว่าเตียงอื่นๆ”เขาหรี่ตามองเธออย่างพิจารณา เธอปั้นรอยยิ้มที่พยายามทำให้ดูไร้เดียงสาแต่เขากลับรู้สึกว่าเธอไม่ได้ไร้เดียงสาอย่างที่เธอพยายามแสดงออกมาส่วนเรื่องเตียงแก้ฝันร้าย…อาจจะมีส่วนจริงก็ได้ ไม่ว่าเขาจะทำเรื่องเลวร้ายแค่ไหน เขาไม่เคยฝันร้าย มีแค่นอนไม่หลับเท่านั้นมหาดเล็กตอนรับคำสั่งมองหน้าเขาราวกับเขาเป็นคนเสียสติที่เอาเตียงของตัวเองไปยกให้คนอื่นเป็นของขวัญไม่แปลก…เขาก็รู้สึกเหมือนกันว่ามันดูประหลาด และล่อแหลมไปสักนิดแต่มันก็เป็นแค่เครื่องเรือนชิ้นหนึ่ง เขาไม่ได้รู้สึกว่ามันมีความสำคัญอะไร“มีคนบอกว่าเตียงนี่วิเศษ” เขาทำหน้าสงสัย “อายุตั้ง 700 ปี ไม้ที่ใช้สร้างผ่านการทำพิธีก่อนจะมาทำเป็นเตียง เป็นเรื่องจริงหรือเปล่า”“ไม้ที่ทำเตียงในพระราชวัง ส่วนใหญ่จะได้รับการประกอบพิธีจากวิหารตามความนิยมของราชวงค์เดิม ซึ่งปัจจุบันนี้ไม่มีการทำกันแล้ว”เขาพยักหน้า เรื่องงมงายพวกนั้นหากยังมีการทำอยู่ก็ดูจะไร้สาระเกินไป“ส่วนฟูกได้รับการสั่งทำอย่างดี และผ้าปูที่นอนเป็นผ้าทอจากใยไหมที่ใช้เวลาถักทอนับสิบปี”โชคดีที่เธอไม้ได้ขอฟูกกับผ้าปูที่นอนด้วย ไม่อย่างนั้นมหาดเล็กคงจะคิดว่าเขาเสียสติจริงๆเขาถอนหายใจ ลูกเป็ดของเขาความคิดไม่ปกติ มีความเชื่ออะไรประหลาดๆ&nbsp;“ฝ่าบาท หากรื้อเตียงแล้วจะเอาเตียงที่ไหนมาใส่ในห้องบรรทม”นั่นสิ มันยุ่งยากเกินไป ถ้าต้องรื้อเตียงออกแล้วหาเตียงใหม่ คิดไปคิดมา หากเขายกเตียงให้เธอแล้วมีข่าวออกไป มันอาจจะฟังดูล่อแหลมชวนให้คิดอกุศลของแบบนี้ไม่มีใครเขาให้กัน“ถ้าอย่างนั้นไปตรวจสอบมา ว่าเตียงไหนมีความเป็นมายาวนานที่สุด และไม้ผ่านการประกอบพิธีที่น่าจะศักดิ์สิทธิ์ที่สุด”ในเมื่อเธอคิดว่ามันจะช่วยเรื่องฝันร้าย เขาจะหาเตียงใหม่ให้ก็ได้ มันน่าจะมีเตียงหลังอื่นที่ดีกว่าเตียงที่เขาใช้ประจำแน่นอน เตียงที่ดูน่าจะดีที่สุดย่อมเป็นเตียงของพระราชา เขาไม่กล้าที่จะไปขอเตียงของพระบิดามาให้เธอสุดท้าย เขาได้เตียงไม้อายุราว 800 ปีจากห้องรับรองแขกในพระราชวัง ให้ช่างถอดแล้วเอาไปประกอบให้เธอใหม่ที่บ้านหลังได้ของขวัญชิ้นนั้นไป เธอไม่ได้พอใจนัก“เตียงหลังนั้นไม่ค่อยดีเลย ฉันยังฝันร้ายอยู่ บางทีถ้า…”เขาขมวดคิ้วกับความไร้สาระของเธอพร้อมกับออกปากขัดก่อนที่เธอจะพูดอะไรไร้สาระออกมาอีก “เหลวไหล…นั่นแสดงว่าไม้ที่ผ่านพิธีกรรมเอามาทำเป็นเตียงไม่ได้ช่วยเรื่องฝันร้าย ฉันไม่เข้าใจว่าทำไมเธอมีความเชื่ออะไรงมงายแบบนี้”เธออ้าปากจะแย้ง แต่เขายกมือขึ้นห้าม “ถ้าอาการฝันร้ายของเธอไม่ดีขึ้น บางทีเธอควรจะเรียกผู้เยียวยาจัดยาช่วยให้หลับสบาย”เธอกระทืบเท้าแบบเด็กเอาแต่ใจ แต่ไม่ได้โวยวายอะไรอีก เขาหรี่ตามองเธอเป็นเชิงปราม เธอก้มหน้างุดและไม่ได้พูดถึงเรื่องนี้ซ้ำนานแล้วที่เธอไม่มีพฤติกรรมแบบนี้&nbsp;ตามใจเกินไปแล้วเริ่มได้ใจ เขาไม่อยากเป็นเหมือนท่านพ่อของเธอที่ตามใจเธอจนเสียคน_________________________&nbsp;โรงเรียนเปิดภาคเรียนอีกครั้ง เรนิสกลับไปโรงเรียน จากจดหมายที่เธอเขียนมาสัปดาห์ละครั้ง เล่าเรื่องสัพเพเหระทั่วไป เรื่องเรียนของเธอดูไม่มีปัญหาเขาเสียอีกที่ต้องเผชิญกับเรื่องปวดหัวเดิมๆ ปัญหาการเมืองพระราชากับดยุคแห่งบาร์ตันปะทะกันแทบจะทุกเดือน ตั้งแต่เรื่องหยุมหยิมเล็กๆน้อยๆที่ไม่มีใครยอมลงให้ใคร ไปจนถึงเรื่องใหญ่อย่างเช่นระหว่างเขากับน้องชาย ใครเหมาะสมเป็นรัชทายาทมากกว่ากันดยุคแห่งบาร์ตันแสดงออกชัดเจนว่าสนับสนุนซิลบาสเตียน ขณะที่เจ้าตัวไม่แสดงท่าทีว่าสนใจตำแหน่งนี้ ทุกอย่างดูจะคล้ายๆกับความทรงจำเดิมของเขา&nbsp;แค่ละครฉากหนึ่ง เขามองแล้วยิ้มเยาะในใจพระราชาพยายามส่งสัญญาณให้เขาแสดงตัวหรือความคิดเห็นว่าตัวเองเหมาะสมกว่า แต่เขาทำเป็นไม่รับรู้สัญญาณนั้นเสียดื้อๆเวลามีคนถามความคิดเห็นเขาเรื่องนี้ เขาตอบไปด้วยน้ำเสียงราบเรียบว่า “แล้วแต่สภาขุนนางจะเห็นสมควร”ผู้คนวิพากษ์วิจารณ์เกี่ยวกับเรื่องนี้ว่าเขาเงียบขรึมจริงจังและเย็นชาเกินไป ขณะที่น้องชายลูกแหง่ร่าเริงและใจอ่อนเกินไป&nbsp;ไม่มีความสมดุลเรนิสเขียนจดหมายมาช่วงใกล้กลางปี เธอใกล้จะเข้ารับการทดสอบภาคสนามแล้วการฝึกภาคสนามคราวที่แล้วของเธอจบลงด้วยภารกิจสำเร็จแต่เธอบาดเจ็บสาหัส&nbsp;คราวนี้เขาอดกังวลไม่ได้ สายข่าวรายงานมาว่าเธอจับฉลากได้งานไม่ยากนักอย่างงานขุดหาสมบัติโดยไปกับเพื่อนอีกคนหนึ่งเขานึกออก คราวที่แล้วเธอจับคู่กับเจนนี่ ได้ภารกิจอันตรายที่สุดแต่ตอนนี้ทั้งสองคนไม่ถูกกัน เรื่องราวไม่น่าจะซ้ำแบบเดิมภารกิจอันตรายสูงสุดอย่างล่าสิงโตเวทภูเขาเป็นของหญิงสาวที่มีแต่คนชมชอบอย่างเจนนี่ที่จับคู่กับเพื่อนสาวคนสนิท ขณะที่อเล็กซิสเลือกจับคู่กับเพื่อนเก่าอย่างเธมม์แทนเขาถอนหายใจ ตอนเขาเป็นพระราชา ปีสุดท้ายของการเรียนของเซลด้า ลูกสาวบุญธรรมของเขาตื่นเต้นยินดีกับการออกไปฝึกภาคสนาม ขณะที่เขามองว่ามันไม่ปลอดภัย“การประคบประหงมเกินไปอาจทำให้ดอกไม้ยามเจอมรสุมจะไม่อาจกลับมาเบ่งบานนะเพคะพระบิดา” เซลด้าบอกกับเขายิ้มๆ เธอขุดสำนวนสวยหรูมาใช้เป็นเชิงบอกเขาว่าการปกป้องมากเกินไปทำให้เธอไม่รู้จักโตและไม่รู้จักปกป้องตัวเอง“แต่การปล่อยปละละเลย และความประมาทก็ทำให้ดอกไม้ตายได้เหมือนกัน” เขาตอบด้วยน้ำเสียงเย็นชา&nbsp;เขาใช้อำนาจบีบบังคับทั้งทางตรงทางอ้อมให้โรงเรียนยกเลิกการออกภาคสนามจนสำเร็จเซลด้าบ่นกระปอดกระแปดว่าน่าเสียดาย เธออยากได้ประสบการณ์การออกภาคสนามเหมือนรุ่นพี่บ้างเขาจำได้ว่าเขาปลอบใจเธอไปแกนๆก่อนจะบอกว่า “ทางคณะกรรมการโรงเรียนคงมีเหตุผลที่ยกเลิกการออกภาคสนาม”แน่นอน เหตุผลนั้นเป็นเพราะเขาสั่งให้ยกเลิก…ปัญหาคือตอนนี้เขาไม่ใช่พระราชา สั่งคณะกรรมการโรงเรียนไม่ได้เมื่อสั่งไม่ได้ คงต้องใช้วิธีอื่น เขาตัดสินใจส่งคนตามเข้าไปดูแลเธอ“องครักษ์ลับสามารถเข้าเขตฝึกภาคสนามของโรงเรียนได้ไหม” เขาถามคนสนิท ที่จริงมันไม่ใช่คำถาม แต่เป็นการเปรยพ่วงคำสั่งกลายๆ ถึงแม้โดยหลักการแล้วจะเข้าไปไม่ได้ องครักษ์ลับต้องหาทางเข้าไปให้ได้&nbsp;“ส่งเข้าไปดูท่านหญิงเรนิสสักสองสามคน ไม่ต้องมาก เลือกนักเวทระดับสูงก็พอ”เขาไม่ได้ข่าวอะไรกับการฝึกครั้งนี้อีก สำหรับเขาการไม่มีข่าวเรียกว่าเป็นข่าวดี นั่นแสดงว่าไม่เกิดเหตุอะไรร้ายแรงจนกระทั่งวันที่สาม ซิลบาสเตียนกลับวังอย่างสบายใจ “ภารกิจนั้นง่ายมาก แค่ขุดสมุนไพรกับเพื่อนที่ดูเป็น เสียดายหลงทางไปหน่อย”น้องชายลูกแหง่อยู่ที่นี่ เขาเริ่มกังวลถ้าเกิดเหตุขึ้นมาเธอจะมีคนช่วยไหมเขาลองถามถึงเธอ “เห็นเรนิสบ้างไหม”“ไม่เจอกันเลยพี่ชาย ไปคนละทางกัน”“แล้วอเล็กซิส”“ไม่แน่ใจเหมือนกันว่าไปทางไหน ในป่านั่นกว้างออก”เขาไม่ค่อยสบายใจ ในป่าของภาคสนามถึงจะมีลูกแก้วสำหรับเทเลพอร์ตแต่ไม่ได้ป้องกันนักเรียนลอบโจมตีกันเอง ไม่เหมือนในโรงเรียนที่มีระบบป้องกันอย่างดีรอบนี้เรนิสมีปัญหากับอเล็กซิสมาก่อน หากพี่ชายบุญธรรมของเธอคิดทำอะไรไม่ดี ตอนนี้เรียกว่ามีโอกาส จัดว่าเป็นโอกาสทองที่นานๆจะมีสักครั้งการคาดการณ์ไม่ผิด เกิดเหตุขึ้นจริงๆ อีกสองวันถัดมา เขาได้รับรายงานว่าการฝึกภาคสนามมีอุบัติเหตุเกิดขึ้นความรู้สึกเย็นวูบถึงสันหลังขึ้นมา ทั้งๆที่เขาส่งคนเข้าไปแล้ว ยังไม่สามารถป้องกันเหตุได้อีกอย่างนั้นหรือตอนนั่งรถม้าออกไป เขาแทบนั่งไม่ติด ในใจกลัวจะเห็นภาพแบบเดิม ภาพเธอจมกองเลือดภาพที่เห็นไม่ใช่อย่างที่เขาคิด แต่สภาพเธอไม่ได้ดีนัก ใบหน้าซีดขาว มีผ้าห่มผืนใหญ่ห่อตัว เธอตัวสั่นระริกอยู่ใต้ผ้าห่มนั้น เด็กนักเรียนหญิงอีกคนที่นั่งอยู่ด้วยกันหน้าตาไม่ดีเช่นกัน ที่แขนพันผ้าพันแผลไว้ ขณะที่ที่เตียงมีร่างของอเล็กซิสนอนอยู่เต็มไปด้วยผู้เยียวยารุมล้อม“เกิดอะไรขึ้น”“อุบัติเหตุ คาดว่าจะเป็นสิงโตเวทภูเขา” อาจารย์คนหนึ่งรายงานเขา “มีนักเรียนบาดเจ็บ ส่วนนักเรียนอีกคนหลงอยู่ในป่า ให้คนไปตามหาอยู่”เขาพยักหน้าให้องครักษ์ลับที่ยืนอยู่แถวนั้นเข้ามา&nbsp;เสียงรายงานเขาเบาเท่ากับเสียงกระซิบ เขาพยักหน้ารับทราบ สายตามองเธอด้วยความเห็นใจ ก่อนจะเบนหน้ามองไปที่คนเจ็บบนเตียง“อาการเป็นอย่างไรบ้าง”“หนักพอสมควร แต่ไม่น่าเกินมือของผู้เยียวยา” องครักษ์ผู้นั้นตอบกลับเขา“อืม” เขาพยักหน้ารับทราบ และก้าวเท้าเดินไปทางคนเจ็บหนึ่งในผู้เยียวยาที่รุมล้อมเป็นคนที่เขารู้จักดี เป็นผู้เยียวยาที่ทำงานให้กับพระราชวัง ริมฝีปากเขาคลี่รอยยิ้มอ่อนโยนรับกับน้ำเสียงนุ่มนวลสุภาพ“อาการของลอร์ดอเล็กซิสหนักพอสมควรใช่ไหม”ผู้เยียวยาคนนั้นโค้งให้เขา และตอบมาด้วยเสียงเบาๆ “ฝ่าบาท อาการค่อนข้างหนักอยู่ แต่แนวโน้มแล้วน่าจะรอดชีวิตได้ อาจต้องพักรักษาตัวสักสองสามเดือน”“งั้นหรือ” เขายิ้มบางๆ “แต่อาการหนักขนาดนี้ หากเกิดลอร์ดอเล็กซิสเสียชีวิตขึ้นมาจริงๆ ท่านดยุคคงไม่กล่าวโทษใคร”ผู้เยียวยาคนนั้นเบิกตาโพลงด้วยความตกใจ“และหากทุ่มเททำงานอย่างเต็มที่ ฉันจะมีรางวัลให้เช่นกัน”“หม่อมฉันเข้าใจแล้ว”ซีริลพยักหน้าให้องครักษ์คนหนึ่งของเขาเข้ามาใกล้ เขาลดเสียงลงให้ได้ยินกันแค่สองคน “ทำไมเขาถึงรอดมาได้”“กระหม่อมได้รับคำสั่งให้คุ้มครองท่านหญิง ส่วน..เอ่อ คนอื่น กระหม่อมไม่แน่ใจว่าควรจัดการเช่นไร”เขาพูดด้วยน้ำเสียงแผ่วเบา“ถ้าอย่างนั้นก็ทำงานให้เสร็จ”เสียงของเขาที่ดังออกไปให้คนนอกได้ยินมีเพียงแค่ “ให้องครักษ์ส่วนหนึ่งอยู่ที่นี่เผื่อว่าท่านผู้เยียวยาต้องการความช่วยเหลือ จะอย่างไรก็ต้องดูแลให้ดีที่สุด”&nbsp;เรนิสนั่งเงียบอยู่ในรถม้า สีหน้าเธอยังซีดขาวเต็มไปด้วยร่องรอยของความไม่สบายใจ บาดแผลเล็กน้อยของเธอได้รับการรักษาจนไม่น่ามีปัญหาแล้ว“เขาจะตายหรือเปล่า”“ไม่แน่” เขาตอบกลางๆ แต่ในใจคิดอีกอย่างหนึ่ง เขาไม่คิดว่าอเล็กซิสจะรอดตายได้คนของเขาไม่น่าจะไร้ความสามารถขนาดนั้น อีกทั้งผู้เยียวยาไม่น่าจะโง่จนตีความคำพูดของเขาไม่ออก“ฉันไม่ได้ตั้งใจ” น้ำเสียงเธอย่ำแย่กว่าเดิม ดวงตาแดงก่ำเหมือนคนกำลังจะร้องไห้ “ฉันกับเพื่อนถูกโจมตีด้วยเวทบางอย่าง พวกเราแยกออกจากกันเพื่อหลบ ตอนแรกฉันนึกว่าเป็นสัตว์เวทในสนามฝึกที่มีใครสร้างขึ้นมา”“เวทนั่นกลับมุ่งโจมตีแต่ฉัน พอฉันเริ่มโจมตีกลับ เวทนั่นมันเปลี่ยนเป็นเวทดาบโลหะของอเล็กซิส ฉันจำได้ว่าเขาเคยใช้ในการประลอง เขาพยายามจะบีบฉันให้ตกหน้าผา สุดท้ายแล้วมีคนมาช่วยฉัน”&nbsp;เขาไม่ได้พูด เธอไม่ได้ถาม เป็นอันว่ารู้กันคนของใคร“พวกเรามีกันสามคนรุมเขาคนเดียว ฉันคิดว่าจะบังคับให้เขาไปสารภาพความผิดกับท่านพ่อ ไหนๆก็มีพยานรู้เห็นแล้ว ตอนนั้นเขาโจมตีฉันอีกทีหนึ่ง จังหวะที่คนมาช่วยฉันกันเวทดาบของเขาไป ฉันใช้เวทไฟโจมตีเขากลับ”“ที่จริงแล้ว ฉันมีส่วนยั่วยุให้เขาลงมือ ตอนนั้นแค่คิดว่าถ้าเขาโมโหทำอะไรไม่ดี ท่านพ่อจะได้รู้เสียทีว่าตัวจริงของเขาเป็นยังไง”น้ำตาเธอไหลลงมา “เวทไฟนั่นทำเขาบาดเจ็บตกหน้าผาไป ผู้เยียวยาบอกว่าอาการเขาสาหัสมาก”“ฉันบอกใครๆที่ตามมาช่วยว่าเขาโดนสิงโตเวทภูเขาโจมตีตกหน้าผา พอดีเวทที่ทำร้ายเขาเป็นเวทไฟเหมือนกัน”“ถ้าเขาตายขึ้นมาจริงๆ คือฉันที่ฆ่าเขาใช่ไหม” เธอซบหน้าลงกับฝ่ามือแล้วร้องไห้ “ฉันไม่ได้ตั้งใจจริงๆ ฉันแค่อยากจะล่อให้เขาทำผิดให้ท่านพ่อลงโทษ ให้ยกเลิกฐานะลูกบุญธรรมแล้วถูกกักบริเวณสักหลายๆปี”“แล้วถ้าเขาฟื้น เขาจะกล่าวหาฉันไหมว่าฉันตั้งใจทำร้ายเขา” เธอเริ่มกังวลขึ้นมา“เธอไม่ควรเอาตัวเองไปเสี่ยงถ้าไม่มั่นใจว่าจะชนะ” เขาพูดด้วยตำหนิกลายๆ เด็กสาวหน้าเสียกว่าเดิมเขาตัดสินใจไม่อบรมเธอต่อ เปลี่ยนเป็นปลอบใจแทน “หากเขาตายขึ้นมาจริงๆ คนที่ฆ่าเขาก็ไม่ใช่เธออยู่ดี”เธอมองหน้าเขาอย่างตกตะลึง น้ำตาเธอไหลออกมาอีกครั้ง“ฉันหมายความตามนั้น หากเขาตายขึ้นมาจริงๆ คนที่ลงมือก็ไม่ใช่เธอ เธอไม่ต้องรู้สึกผิดอะไร”“แล้วถ้ามีคนรู้ล่ะ” เธอกระซิบถาม “พวกเราจะเดือดร้อนกันไหม”เขาไม่สนใจว่าใครจะรู้เรื่องนี้ไหม จากประสบการณ์ที่ผ่านมา หากดยุคแห่งเทรลิสไม่สืบเรื่องนี้ต่อ เรื่องนี้ถือว่าเป็นอันจบ และเขาไม่คิดว่าท่านพ่อของเธอจะมาเอาความเรื่องนี้กับเขา“ฉันคิดดีแล้ว” เขาตอบเรียบๆ ในใจคิดถึงยาพิษปริศนาในไวน์แก้วนั้น อเล็กซิสก็เป็นหนึ่งในคนที่ทำเรื่องนี้ได้เช่นกัน และยังมีคนอื่นๆที่เขาสงสัยอีกศัตรูเขามีไม่น้อย คนใกล้ตัวก็ไว้ใจไม่ได้หลายคนที่สำคัญ เมื่ออเล็กซิสกล้าลงมือกับเรนิสครั้งนี้แล้ว ไม่แน่ว่าจะไม่มีครั้งอื่นๆ ตัดปัญหาไปเลยดีกว่า อีกหลายปีหลังจากนี้ไป คนคนนั้นความสามารถจะมากขึ้นเรื่อยๆ การจะกำจัดจะยากขึ้นเรื่อยๆอีกเช่นกันและยิ่งถ้ามีตำแหน่งทายาทตระกูลเป็นเดิมพัน“ซีริลเคยฆ่าใครมาก่อนไหม” เธอปาดน้ำตา ถามขึ้นมาลอยๆเขาเคยฆ่าใครไหม…ถ้าฆ่าเองกับมือไม่เคย เขาไม่เคยต้องลงมือเอง ครั้งนี้ก็เช่นกัน เขาไม่ได้ลงมือเอง&nbsp;เขาโอบไหล่เธอไว้หลวมๆ “เธอจะไปคิดมากทำไม จำหวีทองคำของเธออันนั้นได้ไหม ถ้าเธอไม่ทำร้ายเขา เขาก็จะทำร้ายเธอเพื่อแย่งหวีทองคำอันนั้นมา เธอแค่ป้องกันตัวกับปกป้องหวีทองคำของตัวเองเท่านั้นเอง”“ถ้าเขาทำเสร็จ คนที่ตายอาจจะเป็นเธอก็ได้”ถ้าน้องสาวบุญธรรมตายและท่านพ่อของเธอจับไม่ได้ อเล็กซิสก็จะลอยนวล หนทางข้างหน้าของเขาจะโรยด้วยกลีบกุหลาบเขานิ่งเงียบไป “เธอก็แค่ป้องกันตัวเองกับรักษาหวีทองคำของเธอไว้”&nbsp;“หวีทองคำ” เรนิสพึมพำเบาๆ“แล้วเธอคิดว่าถ้าเขาขอเธอดีๆ เธอจะให้เขาไหม ที่เกิดเรื่องนี้ขึ้นเพราะเธอไม่ให้หวีทองคำกับเขาไม่ใช่หรือ”เธอหยุดชะงักไปครู่หนึ่ง “นั่นมันก็จริง ถึงเขาขอดีๆ ฉันอาจจะทำใจยกให้เขาไม่ได้”เขาส่งเธอกลับถึงคฤหาสน์ในเมืองหลวงของเธอ ข่าวถูกส่งมาว่าอเล็กซิสเสียชีวิตไปแล้ว ท่านพ่อของเธอจะเร่งเดินทางเข้ามา เธอซุกตัวในอ้อมแขนเขาร้องไห้เงียบๆเขาจำไม่ได้ การสั่งฆ่าใครสักคนครั้งแรกมันทำให้เขาเจ็บปวดมากไหม อาจจะไม่เพราะเลือดไม่ได้สาดโดนมือเขาโดยตรงสุดท้ายเธอไม่ยอมนอน ขอให้เขาส่งเธอถึงห้องนอน ยังไม่พออ้อนให้เขานอนกอดแบบเด็กๆเขาลำบากใจ เขาเคยนอนกอดเซลด้าสองสามครั้งเวลาเด็กคนนั้นฝันร้ายหรือมีฟ้าผ่า ตอนนั้นเซลด้าอายุ 9-10 ขวบเท่านั้นจนทุกวันนี้เขายังไม่เข้าใจ ทำไมเด็กคนนั้นมีเวทสายฟ้า กลับกลัวเสียงฟ้าผ่าได้ตรงหน้าเขาเป็นเด็กผู้หญิงอายุย่าง 18 เรื่องนี้ไม่เหมาะสมแน่ๆ เขาตัดสินใจส่งเธอแค่หน้าเตียงแล้วจะขอตัวกลับ แต่เธอยังดื้อดึงไม่ให้เขากลับ“ถ้าอย่างนั้น ช่วยนั่งข้างๆเตียงได้ไหม” สายตาเธอมองเขาอย่างออดอ้อนเขาถอนหายใจ“พรุ่งนี้ฉันจะมาเยี่ยมใหม่…ดีไหม”เธอส่ายหน้าน้ำตาคลอ “ไม่ดี”เป็นอีกครั้งที่เธอทำสิ่งที่เขาคิดไม่ถึง เธอกระชากเขาขึ้นเตียงเต็มแรงจนเขาเสียหลักแล้วกอดเขาไว้แทนเหมือนเขาเป็นหมอนข้าง เขาถอนหายใจ บางทีความคิดเธออาจจะยังไม่ค่อยโตคิดว่าตัวเองอายุแค่สิบขวบเขานอนหงายอยู่บนเตียงขณะที่เธอแทบจะเอาตัวขึ้นมาเกยเขาไว้ทั้งตัวนั่นเป็นความรู้สึกที่ไม่สบายตัว เรนิสไม่ใช่เด็กสิบขวบ ตอนนี้รูปร่างเธอเป็นหญิงสาวชัดเจน มีในส่วนที่ควรมีอย่างเต็มที่&nbsp;“ทำตัวดีๆหน่อยได้ไหม” เขาดุเธออย่างจริงจัง “ผู้หญิงสาวดีๆใครบ้างที่ทำตัวแบบนี้ ลุกขึ้นได้แล้ว”เขาไม่อยากเสียมารยาทดันตัวเธอออก เดี๋ยวใครบางคนจะร้องไห้อีกสาวใช้ที่ยืนอยู่ใบหน้าแดงร้อนไปหมด ทำหน้ากระอักกระอ่วนแทนที่เธอจะทำหน้าสลดที่โดนดุ เธอกลับเสียมารยาทยิ่งกว่าเดิม กลับกลายเป็นเธอเท้าคางบนอกเขาแล้วจ้องหน้าเขาแทนทั้งอย่างนั้น“ทำตัวดีๆ ไม่เป็น” เธอส่ายหน้า “แล้วก็…ชอบอยู่แบบนี้นานๆ”หลังจากความพยายามของสาวใช้ทั้งหลายในบ้านของเธอช่วยกันเกลี้ยกล่อม เขาสามารถหลุดหาทางกลับไปที่พระราชวังได้ด้วยเหตุผลที่ว่า “ท่านหญิง หากท่านดยุคทราบว่าเจ้าชายมาค้างในห้องนอนท่านหญิง ท่านดยุคต้องโกรธเจ้าชายมากแน่ๆ”“ไม่แน่อาจจะเอาดาบไล่ฟัน” สาวใช้อีกคนหนึ่งแสดงท่าทางหวาดกลัวแทนเขา “หรือไม่ก็แล่เนื้อเจ้าชายเป็นชิ้นๆ”&nbsp;เขาไม่แปลกใจ ถ้ามีผู้ชายมานอนค้างในห้องนอนลูกสาวเขางั้นหรือ สับเป็นร้อยชิ้นคงน้อยไปด้วยซ้ำ ต้องสับสักพันชิ้น เอาเนื้อไปโยนให้แร้งกินหวังว่าเรื่องนี้คงไม่หลุดไปเข้าหูท่านพ่อของเธอทางโรงเรียนต้องยกเลิกการออกภาคสนามในปีหน้าเนื่องจากปีนี้มีนักเรียนเสียชีวิต งานศพจัดในเมืองหลวงอย่างเรียบง่าย ข่าวออกไปเพียงว่าเจอการโจมตีจากสิงโตเวทภูเขาจนบาดเจ็บพลัดตกหน้าผาที่จริงการออกภาคสนามอันตรายมาก เขาเห็นด้วยว่าควรยกเลิกตั้งแต่ร้อยปีที่แล้วด้วยซ้ำเจนนี่นั่งร้องไห้ไม่หยุด น้ำตาของเธอยามหยดลงมาทั้งดูสวยงามและน่าสงสาร คนปลอบโยนเธอเต็มไปหมดไม่ว่าจะแวนที่นั่งอยู่ข้างซ้ายหรือน้องชายลูกแหง่ที่นั่งอยู่ด้านขวาเรนิสใช้ผ้าเช็ดหน้าซับน้ำตาเล็กน้อย สีหน้าเศร้าสลดลูกเป็ดน้อยเล่นละครได้ไม่เลวเขามองงานศพที่จัดอย่างเงียบๆ ท่านดยุคไม่ได้สืบเรื่องนี้ต่อ คาดว่าคงเดาเรื่องราวได้หมดแล้วห้องทำงานส่วนตัวเขาวาดภาพเซลด้าเสร็จไปอีกภาพเป็นภาพที่สอง ภาพเธอตอนอายุ 18 ปีจากมุมด้านข้าง หลังรับตำแหน่งเป็นเจ้าหญิงรัชทายาทอย่างเต็มตัว เธอยืนมองภาพเขียนโบราณในท้องพระโรง&nbsp;“ปาฏิหาริย์จากสวรรค์…มีจริงๆหรือ” เสียงเธอพึมพำออกมาขณะมองภาพพวกนั้นบรรดากษัตริย์แต่ละพระองค์ล้วนแต่มีตำนานเล่าขาน ของวิเศษได้มา ไม่ว่าจะแหวนวิเศษและความศักดิ์สิทธิ์ของหนังสือบันทึกประวัติศาสตร์ราชวงศ์ยามปรากฏวงแหวนสีทอง…ความคิดของเขาสว่างวาบขึ้นมา สิ่งที่เขาขบคิดอยู่นาน สิ่งที่เขาอยากพิสูจน์มาหลายสิบปีมันมีวิธีพิสูจน์อย่างนี้นี่เองที่จริงเขาควรจะนึกออก วันที่ทำพิธีราชาภิเษกเขาก็หยดเลือดลงบนหน้ากระดาษภายในหนังสือเล่มนี้ขณะทำพิธีเพื่อเริ่มรัชสมัยของกษัตริย์พระองค์ใหม่ วงแหวนสีทองปรากฏขึ้นบนหน้ากระดาษแผ่นนั้นแต่วันนั้นทุกอย่างในความรู้สึกเขาเลือนลางสับสน ตอนนี้เขาไม่แน่ใจว่าสิ่งที่เขาจำได้มันถูกต้องหรือไม่ไม่เป็นไร แค่ทำมันดูอีกที หยดโลหิตลงบนปกเพื่ออ่านข้อความก็เรียกวงแหวนได้เหมือนกันขณะที่เขาเดินไปห้องสมุด น้องชายลูกแหง่ที่อุ้มแมวสีขาวตัวหนึ่งไว้ในอ้อมแขนเดินออกมาจากมุมของตัวตึกพอดี“พี่ชาย” น้องชายลูกแหง่ยิ้มให้เขาอย่างรื่นเริง มือลูบศีรษะแมวสีขาวตัวนั้นไปพลางๆแมวเปอร์เซียตัวนั้นไม่ใช่แมวจริงๆ เขารู้สึกได้ถึงพลังเวท…เขาจำแมวตัวนั้นได้ สัตว์เวทของซิลบาสเตียนที่ตบมังกรดำของเขาสายตาเขามองแมวตัวนั้นไม่เป็นมิตรนัก“พี่ชายกำลังจะไปไหน”“ห้องสมุด มีเรื่องบางอย่างที่อยากศึกษาดูเสียหน่อย”ซิลบาสเตียนดูสนใจขึ้นมาทันที “เรื่องอะไรน่าสนใจหรือ”เขาได้ความคิดดีๆบางอย่าง หากจะมีตัวเปรียบเทียบสักคนหนึ่งก่อน ก็ไม่เลวเหมือนกันหนังสือศักดิ์สิทธิ์ของราชวงค์ ถูกเก็บไว้ในตู้อย่างดี เขาไม่เคยหยิบออกมาเปิดยกเว้นครั้งเดียว ตอนพิธีราชาภิเษกน้องชายลูกแหง่หยิบหนังสือเล่มนั้นออกมาวางบนโต๊ะ ท่าทางร่าเริง ซิลบาสเตียนเป็นอีกคนที่เขาไม่ค่อยเข้าใจนัก แค่ทำดีด้วยเล็กน้อยก็ดูจะดีใจเกินเหตุ“พี่ชาย เรื่องอะไรที่น่าสนใจงั้นหรือ ส่วนใหญ่สิ่งที่เขียนในนี้ น่าจะมีบันทึกไว้ที่อื่นอีกเช่นกัน”“แค่อยากเทียบว่ามันเขียนตรงกันไหม อย่างเช่นตำนานบางอย่าง” เขาคิดไม่ออกว่าควรจะพูดถึงเรื่องไหน จะว่าไป เขาไม่เคยหยิบหนังสือเล่มนี้มาเปิดอ่าน เนื่องจากที่ห้องทำงานของเขามีฉบับคัดลอกอยู่แล้ว&nbsp;“ตำนานของดวงจิตแห่งสวรรค์” เขาคิดถึงใบหน้าของหญิงสาวเส้นผมสีเงิน ดวงตาสีเดียวกัน และรอยยิ้มของเธอขึ้นมา“เรื่องนั้นเป็นแค่เรื่องเล่าขาน” ซิลบาสเตียนเอื้อมมือไปหยิบเข็มสีทองที่วางอยู่บนโต๊ะ หยดเลือดลงไปบนปก“นายเคยทำแบบนี้มาก่อน” ซีริลมองด้วยความสงสัย เมื่อเห็นท่าทางคุ้นเคยของน้องชาย“อืม..ใช่ เคยเปิดอ่านสองสามครั้ง” ซิลบาสเตียนตอบกลับมาหลังจากปกหนังสือได้รับหยดเลือดแล้ว วงแหวนสีทองปรากฏขึ้นพร้อมกับตัวหนังสือที่ปรากฏขึ้นมาภายในหนังสือ แววตาของเขาทอประกายบางอย่างวูบขึ้นมา“มีตรงไหนน่าสนใจหรือพี่ชาย มันมีกล่าวถึงไว้นิดเดียวเท่านั้นว่ามีเด็กคนหนึ่งรับพลังนี้ ปกครองมหาวิหารแล้วก็เกิดสงคราม ระบบการปกครองของมหาวิหารล้มภายในข้ามคืน”น้องชายลูกแหง่ยังบ่นกระปอดกระแปด “ในนี้มีแต่เรื่องสงครามนองเลือด ฆ่ากันตาย ไม่มีอะไรน่าอ่านสักนิดเดียว”“แล้วทุกทีนายมาอ่านเรื่องอะไร”เขาถามน้องชายยิ้มๆ น้องชายลูกแหง่ดูไม่ได้ใฝ่รู้สักเท่าไหร่ มีเหตุผลอะไรที่จะเข้ามาอ่านหนังสือเล่มนี้“ครั้งแรก พระมารดาบังคับให้อ่านแล้วสรุปประวัติศาสตร์ราชวงค์ให้ฟัง คราวก่อนเจนนี่อยากดู ก็เลยพามาดู”รอยยิ้มของเขาจางหายไป “นายพาเด็กผู้หญิงคนนั้นเข้ามาในนี้ด้วยหรือ”ซิลบาสเตียนยิ้มแหยๆ “ก็แค่ครั้งเดียว เจนนี่แค่อยากเห็นหนังสือศักดิ์สิทธิ์ในตำนาน”เขาขมวดคิ้ว “นั่นมันผิดกฎ นายไม่ควรทำอย่างนั้น”“พี่ชายจะไม่ฟ้องใครใช่ไหม”เขาชะงักไป เขาไม่ได้คิดเรื่องจะฟ้องใคร เพียงแค่รู้สึกว่าอีกฝ่ายหนึ่งทำไม่ถูกเท่านั้น “ไม่ฟ้อง เรื่องนี้มันไร้สาระเกินไป ต่อไปอย่าทำอีก”ซิลบาสเตียนถอนหายใจอย่างโล่งอก“แล้วจะเดินทางวันไหน” เขาถามขึ้นมา เท่าที่จำได้ เบียทริกซ์กำลังจะได้รับการแต่งตั้งเป็นเจ้าหญิง ซิลบาสเตียนน่าจะเป็นผู้แทนพระองค์พอคิดถึงผู้หญิงคนนั้น คิ้วของเขาอดขมวดขึ้นมาเป็นปมไม่ได้ นั่นก็เป็นศัตรูตัวฉกาจอีกคนหนึ่งของเขา เบียทริกซ์ไม่เคยปล่อยให้เขาอยู่อย่างสงบสุข เธอไม่เคยเล่นงานเขาโดยตรงแต่ใช้วิธีปล่อยข่าวทำลายชื่อเสียงของเขาแทน ไม่ว่าจะเรื่องเขาเป็นลูกนอกสมรส หรือแม้แต่ข่าวว่าเขามีลูกนอกสมรส ล้วนแต่เป็นผลงานของเธอทั้งนั้นเขาไม่เคยตอบโต้เธอจริงจัง อาณาจักรของเธออยู่ไกลเกินไปแถมมีปราการเป็นภูเขาน้ำแข็งคอยปกป้อง ประชาชนของเธอบูชาเธอราวกับเทพธิดา ข่าวเสียหายอะไรไม่เคยกระทบเธอได้ทั้งนั้น ปล่อยข่าวเสียหายเกี่ยวกับเธอไปเท่าไหร่ ไม่เคยทำให้คนของเธอเชื่อได้สักครั้ง“ยังไม่แน่ใจ พระบิดายังไม่ได้ตกลงเรื่องนี้”&nbsp;“น้องชายดูเหมือนไม่ค่อยอยากไปเท่าไหร่”ซิลบาสเตียนถอนหายใจ “ฉันชวนเพื่อนคนหนึ่งไปด้วย แต่เธอปฏิเสธ”“นายชวนเจนนี่ไปด้วยอย่างนั้นหรือ”น้องชายของเขาพยักหน้า สีหน้าไม่สู้ดีนักเขายิ้มอย่างฝืดเฝื่อน เรื่องบางอย่างช่างน่าขำ“พี่ชายยิ้มเรื่องอะไร”“แค่คิดไม่ถึง…เท่านั้นเอง” ว่าน้องชายลูกแหง่จะมีวันที่อกหักเช่นกันเขาตบบ่าน้องชายสองครั้งแสดงความเห็นใจ คำพูดปลอบใจบางคำกลับหลุดออกมาจากปากเขา “ความรู้สึกมันบังคับกันไม่ได้”ซิลบาสเตียนนิ่งไปครู่หนึ่งแล้วยิ้มออกมา “ที่จริง แค่เธอมีความสุข ก็พอแล้ว”เขาไม่พูดอะไรอีก สายตามองน้องชายลูกแหง่ที่เดินออกจากห้องไปเงียบๆเรื่องนี้เขาใช้เวลาหลายปีกว่าจะคิดตก ไม่เคยนึกเลยว่าคนอื่นกลับคิดได้ในเวลาสั้นๆWriter’s talk: ตอนแรกคิดว่าจะมี 7 ตอนยาวๆ ตอนละ 18-20 หน้า A4&nbsp;แต่ตอนนี้สรุปว่าน่าจะเป็น 8 ตอนค่ะ&nbsp;ขมวดปมจบใน 7 ตอนไม่ทัน ไม่งั้นสองตอนสุดท้ายจะยาว 30 หน้า A4 เลยกะว่าจะขยายเป็น 8 ตอนแทน

 </div> 
