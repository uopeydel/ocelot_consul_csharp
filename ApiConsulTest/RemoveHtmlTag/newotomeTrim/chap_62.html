 <div style="word-wrap: normal;width:90%;">
			
				
ซีริลเดินลัดไปในสวนของโรงเรียนเพื่อจะไปที่ทางออก ระหว่างทางเดินกลับ เขาเจอกับใครคนหนึ่งที่เขาไม่คิดว่าจะเจอกันที่นี่“พี่ชาย” น้องชายลูกแหง่ทำหน้าประหลาดใจเขาไม่ได้สนใจน้องชายลูกแหง่ แต่สายตามองไปที่ผู้หญิงด้านหลัง เด็กสาวในชุดสีฟ้าอ่อน เส้นผมสีเงินดวงตาสีเงินเป็นประกาย“เบลล่า” เขาทักเธอขึ้นมา “มาที่นี่ได้อย่างไร”“มางานเต้นรำเป็นเพื่อนเซียร์” เธอหัวเราะคิกคักหันไปทางน้องชายลูกแหง่ “เขาจดหมายมาเล่าให้ฟังว่า ไม่มีคู่เต้นรำ ฉันเลยเสนอตัวมาเป็นคู่เต้นรำให้เขาแทน”เซียร์…อีกแล้ว น้องชายลูกแหง่มนุษยสัมพันธ์กับสาวๆดีกว่าที่เขาคิดไว้ และดีกว่าน้องชายลูกแหง่ที่เขาคุ้นเคยมากมายถ้าเป็นรายนั้น คงไม่คิดจะเหยียบย่างมางานเต้นรำด้วยซ้ำไม่มีคู่เต้นรำ…เรื่องตลกหรือข้ออ้างไม่สมเหตุสมผลชัดๆ เขายังไม่ลืมว่าน้องชายลูกแหง่มีคู่หมั้นแล้วผู้หญิงคนนั้นไม่เสียหน้าแย่เลยหรือ ที่น้องชายลูกแหง่เชิญคนอื่น ไม่มางานเต้นรำยังจะดีเสียกว่าควงผู้หญิงคนอื่น ถึงแม้ว่าจะเป็นญาติสนิทกันก็ตาม“แล้ว งานเต้นรำเลิกแล้วหรือ”เบลล่าฉีกยิ้มกว้าง ในตามีประกายระยิบระยับ “ยัง แต่พวกเราหนีออกมาก่อน ในงานมีคนหึงจนอาละวาด”&nbsp;พอพูดจบ เธอชายตามองไปทางน้องชายลูกแหง่ที่ยิ้มแหยๆ“อ้อ..” เป็นอันเข้าใจ&nbsp;เขายิ้มให้เธอเล็กน้อย ในโลกเดิมของเขา เขาไม่ได้สนิทสนมกับเธอนักถึงแม้ว่าเธอจะแต่งงานกับเพื่อนสนิทเขา และเธอไม่เคยเรียกเขาว่าพี่ชายเบลล่านิสัยค่อนข้างตรงไปตรงมา ชอบก็บอกว่าชอบ ไม่ชอบก็จะพยายามเลี่ยง ไม่เหมือนพี่สาวแท้ๆ หรือแอนเธม ที่ตีสองหน้าเป็น&nbsp;เอาตามความจริง ตอนนั้นคนในตระกูลบาร์ตัน ไม่มีใครชอบเขาทั้งนั้น แค่จะแสดงออกตรงๆหรือจะเสแสร้งเท่านั้นเอง“เรนิสรู้ไหมว่าเธอมา”“อาจจะไม่รู้ ปกติเราเขียนจดหมายหากันทุกสองเดือน ที่ฉันมาค่อนข้างฉุกละหุก แต่วันพรุ่งนี้ฉันจะแวะไปเยี่ยมเรนิส”&nbsp;เบลล่าหันมาทางน้องชายลูกแหง่ “ดึกพอสมควรแล้ว ฉันควรต้องกลับบ้าน อีกสองสามวันฉันจะไปเอาแมวที่เซียร์สัญญาว่าจะยกให้”“เดี๋ยวฉันไปส่ง” น้องชายลูกแหง่พยักหน้าให้กับเบลล่า แล้วหันมาพูดกับเขา “พี่ชาย แน่ใจนะว่าพี่ชายไม่ชอบแมว”เขาส่ายหน้าพร้อมรอยยิ้ม “ฉันไม่เคยชอบแมว โดยเฉพาะแมวเปอร์เซียสีขาว”เขานึกถึงตอนงานประลองสมัยอยู่โรงเรียน น้องชายลูกแหง่เรียกสัตว์เวทที่เป็นแมวเปอร์เซียมาตบหัวมังกรดำของเขา เขาอาจจะเริ่มเกลียดแมวตั้งแต่ตอนนั้นน้องชายลูกแหง่ยักไหล่ หันไปคุยกับเบลล่า “เธออยากได้ตัวไหนก็เลือกได้เลย แต่เอาที่ขนฟูๆหน่อยก็ดี จะได้ทนอากาศหนาวได้”ซีริลมองไล่หลังสองคนนั้นไป ท่าทางสนิทสนมพูดคุยหยอกล้ออย่างเป็นกันเองทำให้เขาอดคิดในใจไม่ได้ บางทีน้องชายลูกแหง่อาจจะมีเสน่ห์กับบรรดาสาวๆจริงๆหลังจากนั้น สายข่าวของเขารายงานว่า เจนนี่เดินทางไปอาณาจักรอีสเทร่า เขากังวลอยู่พอสมควร ผู้หญิงคนนั้นจะยืมมืออองตัวร์มาเล่นงานพวกเขาไหม สายตาแค้นเคืองของเจนนี่ทำให้เขาอดระแวงไม่ได้“ให้คนสอดแนมผู้หญิงคนนั้นต่อไป”เบลล่าอยู่ในเมืองหลวงนานกว่าที่เขาคิด เธอจะอยู่จนช่วงหลังปีใหม่แล้วค่อยกลับแวนแวะมาหาเขาครั้งหนึ่งก่อนงานฉลองปีใหม่ซีริลใช้มือจับช้อนคนชาในถ้วยเบาๆ สายตามองเพื่อนสนิทที่กำลังพูดถึงผู้หญิงอย่างออกรสชาติ“ช่วงนี้เบลล่าอยู่ในเมืองหลวง” เขาเปรยขึ้นมาลอยๆแวนมีท่าทีสนใจขึ้นมาทันที “ได้ยินว่าพี่สาวของเลดี้เบลล่าสวยมาก”มือที่จับช้อนของซีริลชะงักไปเล็กน้อยเมื่อคิดถึงผู้หญิงคนนั้น ก่อนที่จะตอบไปสั้นๆ “สวย”“เคยเห็นครั้งสุดท้ายเมื่อหลายปีก่อน ได้ยินว่าเลดี้เบลล่าก็สวยเช่นเดียวกัน”“สวย” เขาตอบกลับไปสองวันหลังจากนั้น ได้ยินว่าแวนส่งบัตรเชิญเบลล่ามาดื่มน้ำชา แต่ถูกฝ่ายหญิงปฏิเสธอย่างไร้เยื่อใยสายข่าวของเขารายงาน เบลล่าปฏิเสธด้วยเหตุผลที่ว่า หากรับคำเชิญแล้ว สาวๆที่ชมชอบแวนอาจจะหาเรื่องมาระรานเธอได้“นานๆจะอยู่ในเมืองหลวงเสียที อยากใช้ชีวิตอย่างสงบสุข”ปีใหม่ปีนี้ เรนิสเข้าเมืองหลวงมาตามปกติและขอพบเขา เขาให้คนเชิญเธอไปที่ห้องสมุดเล็ก และย้ายงานจากห้องทำงานไปทำที่นั่นแทนเรนิสมองออกไปนอกหน้าต่าง&nbsp;“เบลล่า..” เธอทำท่าคิดสักครู่แล้วถามเขา “มาที่นี่บ่อยไหม”เขาเดินมาชะโงกหน้าที่หน้าต่าง เบลล่ากำลังเดินตามมหาดเล็กคนหนึ่งในสวน “มาเกือบทุกวัน ได้ยินว่าติดใจแมวของน้องชาย”“ที่จริงสองคนนั้นนิสัยคล้ายกันมาก ชอบอะไรคล้ายๆกัน น่าจะคุยกันถูกคอ”เขาขมวดคิ้ว…คล้ายกันไหม เขาไม่เคยคิดถึงเรื่องนี้มาก่อนเรนิสขยายความต่ออีกนิดหน่อย “มีพี่ที่เก่งเกินไปจนถูกเปรียบเทียบเหมือนกัน หัวอกเดียวกันอาจจะเข้าใจกันดี”&nbsp;ซีริลนิ่งไปกับคำพูดประโยคนี้ เขาเริ่มอารมณ์ไม่ดีเสียแล้ว&nbsp;“เธอกำลังจะบอกว่าฉันกับผู้หญิงคนนั้นคล้ายๆกันอย่างนั้นหรือ”เรนิสเบิกตามองเขาด้วยความประหลาดใจ “ก็ไม่เชิง แต่พี่หญิงเบียทริกซ์ทั้งสวยทั้งเก่ง มีอะไรไม่ดีกัน ทำไมต้องไม่พอใจ”น้ำเสียงเขาเย็นชา จนทำให้อากาศรอบๆหนาวเหน็บยิ่งกว่าเดิม “เธอคิดว่าฉันแผนสูง ชอบหลอกใช้คนอื่น บ้าอำนาจ เผด็จการ แล้วก็หลงตัวเอง อย่างนั้นหรือ”&nbsp;“ก็… ไม่..” เธออ้าปากค้างก่อนจะส่ายหน้าปฏิเสธรัวๆ แล้วเหมือนเธอจะนึกอะไรออก “ข่าวลือของพี่หญิงเบียทริกซ์ก็ไม่จริงเสมอไป”“งั้นหรือ ข่าวไหนที่เธอคิดว่าไม่จริง”“ที่ใครๆบอกว่า พี่หญิงเบียทริกซ์เป็นผู้หญิงที่สวยที่สุดในทวีป” เธอทำหน้าตามั่นใจขึ้นมาทันที “ฉันคิดว่าหากพูดกันเรื่องความสวย ฉันยังสวยกว่าพี่หญิงอยู่หลายคะแนน”เขาเอามือลูบคางพิจารณามองหน้าเธอโดยละเอียด ริมฝีปากเขาคลี่เป็นรอยยิ้มบางๆบางทีการหลงตัวเองเล็กๆน้อยๆก็ดูน่ารักดี“หรือซีริลคิดว่ามันไม่จริง”หากเขาบอกว่าเบียทริกซ์สวยกว่าเธอ เบียทริกซ์จะถูกเล่นงานไหม…แต่เขาคิดว่า เขาอาจจะเดือดร้อนก่อนผู้หญิงที่หมกตัวเองอยู่ในดินแดนน้ำแข็งอันหนาวเหน็บนั่นแน่นอนเขาหัวเราะเบาๆ “ที่เธอพูดมา ไม่มีตรงไหนผิดสักนิดเดียว”เธอยิ้มกว้าง สีหน้าแช่มชื่นอย่างเห็นได้ชัด&nbsp;“ในเมื่อฉันชมเธอแล้ว ของขวัญปีใหม่ปีนี้ หีบเหรียญทองของฉันจะหนักขึ้นกว่าปีที่แล้วไหม” เขาถามอย่างหยอกล้อ“พระราชินีทรงพระราชทานของขวัญปีใหม่ให้ฉัน” เธอทำท่าเหมือนคิดอะไรออก แล้วกระซิบบอกเขาเบาๆ “ปีนี้พิเศษกว่าทุกปี”เขาทำหน้าสงสัย ไม่คิดว่าพระมารดาจะโปรดเธอขนาดนี้ “ของขวัญที่ได้เป็นอะไร”“ไข่มุกสำหรับประดับผม พอเปิดกล่องออกมาตกใจมากเลย ไข่มุกสีเงินขนาดเท่าๆกันตั้งสิบหกเม็ด ใครจะกล้าใส่ไข่มุกบนหัวทีเดียวได้มากขนาดนั้น”รอยยิ้มของเขาฝืดเฝื่อนไปทันที นี่เป็นการตอบแทนหรือชดเชยอะไรสักอย่างจากพระราชินีหรือเปล่าเขาหยิบกล่องของขวัญออกมา “ของขวัญปีใหม่”เธอแกะกล่องของขวัญ เปิดออกมาเป็นเครื่องประดับผมไข่มุกสีเงินขนาดเท่านิ้วโป้งล้อมเพชรสองชั้น เขาหยิบมันออกจากกล่องแล้วเสียบไว้ที่เรือนผมที่ถักเป็นเปียของเธอ&nbsp;“ฉันไม่ได้รวยเหมือนพระมารดา หรือท่านพ่อของเธอ ให้เธอได้แค่ชิ้นเดียวเท่านั้น”เธอหัวเราะคิกคักออกมา “ไม่เป็นไร ตอนนี้ฉันใช้เครื่องประดับศีรษะแค่ชิ้นเดียว ไม่รู้ว่าเมื่อก่อนปักไข่มุกบนหัวมากมายขนาดนั้นได้อย่างไร”เขาอดหัวเราะไม่ได้เมื่อคิดถึงภาพไข่มุกมากมายบนศีรษะของเธอ ไม่น่าเชื่อว่าเธอจะเคยทำผมแบบนั้นเวลาใส่ชุดนักเรียน“มันหนักไหม”“จำไม่ได้แล้ว ไม่ได้ปักไข่มุกแบบนั้นนานมาก”เธอหัวเราะเบาๆก่อนจะถาม“เราจะพบกันบ่อยๆเหมือนเดิมได้ไหม”เขาส่ายหน้า “ไม่แน่ใจเหมือนกัน ถ้ามีโอกาสคงได้เจอกัน แต่ตอนนี้เธอโตแล้ว ไม่มีอะไรต้องเรียนอีก”เธอทำหน้าครุ่นคิด แววตาเธอมีประกายบางอย่างที่เขาอ่านไม่ออก “ที่จริงยังมีอะไรต้องเรียนรู้ เสียดาย..ยังหาคนสอนดีๆไม่ได้”“อะไร” เขาทำหน้าสงสัย เรื่องทุกอย่างเขาน่าจะสอนเธอไปหมดแล้ว แม้แต่เรื่องสมุนไพรกับการปรุงยาที่ไม่ได้ความของเธอ เขายังลงทุนศึกษาเองและหาคนมาสอนเพิ่มให้เลย“เรื่องนี้อาจจะต้องหาหนทางเรียนเอง” รอยยิ้มเธอดูลึกลับบอกไม่ถูก “อาจจะมีใครสักคนในแคว้นสอนฉันได้”เขาขมวดคิ้ว เรื่องที่เขาสอนเธอไม่ได้ ยังมีเรื่องอะไรอีกเขารู้สึกเหมือนคนสวนที่ปลูกดอกไม้ต้นหนึ่งจนออกดอกผลิบานสวย เป็นความภูมิใจอย่างหนึ่งของเขา แต่ตอนนี้ดอกไม้ดอกนั้นกลับลึกลับซ่อนอะไรไว้ในกลีบของเธอที่เขาดูไม่ออกเขาเคยเข้าใจว่าเขาอ่านคนได้เร็ว แต่บางครั้งเธอมีบางอย่างที่เขาอ่านไม่ออกจริงๆเด็กต้องมีสักวันหนึ่งที่โต…วูบหนึ่งเขาอดรู้สึกถึงความว่างเปล่าไม่ได้&nbsp;ภาพของเซลด้าภาพสุดท้ายที่วาดเสร็จไปเป็นภาพตอนเธอมาอยู่กับเขาใหม่ๆ นั่งเล่นชิงช้าอยู่ในสวน อายุน่าจะสัก 8-9 ขวบ แขวนอยู่ด้านข้างรูปของเซลด้าตอนอายุ 18ตอนนั้นเธอถามเขาว่า “ถ้าอีกหน่อยหม่อมฉันเป็นพระราชินี จะเล่นชิงช้าได้อยู่ไหม ถ้าไม่ได้ หม่อมฉันไม่เป็น”เขาตอบเธอกลับไปว่า “ถ้าเธอเป็นพระราชินี เธอคงจะไม่อยากเล่นชิงช้าอีก มีอะไรตั้งมากมายให้เธอเล่น”ภาพวาดล่าสุดของเขาบนผืนผ้าใบขึงไว้กับไม้กระดานวางอยู่ตรงหน้า ลงสีไปได้ครึ่งเดียว เป็นภาพแรกที่เขาวาดเธอออกมา…เรนิสในโลกใบใหม่ ในชุดน้ำเงินเงินเข้ม พร้อมกับรอยยิ้มปริศนาของเธอหลังจากผ่านเหตุการณ์ไปมากมายทั้งชีวิตก่อนและชีวิตนี้ เขาชืดชากับเรื่องราวต่างๆไปมาก ประชุมสภาขุนนางเขาออกความคิดแค่สั้นๆไม่มีความเห็นอะไรมากมายเขาใช้เวลาส่วนใหญ่เก็บตัว อยู่เงียบๆในห้องทำงาน นั่งวาดรูปไปเรื่อยๆ&nbsp;มีคนเอาเขาไปนินทาว่าเขาทำตัวเหมือนขุนนางชราที่วางมือจากราชการ เกษียณตัวเองออกมาทำงานอดิเรกเขาได้คำตอบสิ่งที่เขาอยากรู้ สิ่งที่เคยรู้สึกว่าทำผิดไปก็แก้ไขไปหมดแล้ว เหมือนเขาหมดความกระตือรือร้นกับเรื่องอื่นๆไปด้วย ใครจะชมชอบหรือต่อต้านเขา ใครจะสนับสนุนหรือคัดค้าน เขาหมดความสนใจไปโดยสิ้นเชิง ทุกอย่างดูหมดความหมายไปหมดอีกไม่กี่เดือนถัดมา น้องชายลูกแหง่ทำเรื่องที่ใครๆคาดไม่ถึง ซิลบาสเตียนผิดหวังจากผู้หญิงที่ชื่อเจนนี่ ขณะเดียวกันก็ไม่ต้องการแต่งงานกับคู่หมั้นอีก น้องชายลูกแหง่เรียกร้องต้องการถอนหมั้น แต่ฝ่ายหญิงไม่ยอมรับเรื่องนี้และยืนยันให้มีพิธีแต่งงาน&nbsp;เรื่องนี้ซิลบาสเตียนดื้อแพ่งกว่าที่เขาคิด เจ้าตัวหลบไปอยู่อาณาจักรน้ำแข็งใต้ปีกของเบียทริกซ์ที่ตอนนี้ยึดอำนาจเป็นผู้สำเร็จราชการได้สำเร็จ&nbsp;น้องชายลูกแหง่ยืนกรานจะไม่ยอมกลับมาถ้าไม่มีการถอนหมั้นพระราชินีทรงเชิญตระกูลบาร์ตันมาคุยหารือเรื่องนี้ ตระกูลบาร์ตันตัดสินใจเรียกเบลล่ากลับมาจากอาณาจักรน้ำแข็งเพื่อหมั้นกับแวนแทน แต่เบลล่าดื้อแพ่งเช่นกัน ไม่ยอมกลับมาสายข่าวของเขารายงานว่า เบียทริกซ์ตอบจดหมายโวยวายของท่านตาแค่ว่า น้องๆทั้งสองคนไม่อยากกลับ เธอไม่สามารถบังคับใครได้เขาลอบหัวเราะในใจ คาดว่าท่านตาจอมวางแผนของเขาคงนั่งกุมขมับอยู่ ทั้งหลายชายหลานสาวคู่นี้ต่างไม่ได้ดั่งใจทั้งคู่ส่วนเบียทริกซ์บังคับใครไม่ได้ หรือไม่อยากบังคับกันแน่เขารู้สึกว่าเรื่องนี้มีเงื่อนงำแบบแปลกๆ น้องชายลูกแหง่มีที่มากมายให้หนีออกจากบ้าน ทำไมหนีไปกบดานไกลขนาดนั้น&nbsp;วีราเนสมาขอพบเขา อวดครวญหลายคำ พร้อมกับขอร้องให้เขาเดินทางไปลากน้องชายลูกแหง่กลับบ้านเขาไม่ใช่คนโง่ ผู้หญิงคนนั้นไม่ธรรมดา…ถ้าไม่จำเป็นเขาไม่อยากล่วงเกินเบียทริกซ์ความสัมพันธ์ระหว่างน้องชายลูกแหง่กับวีราเนสจะเป็นอย่างไร ไม่ใช่เรื่องของเขา“ฉันช่วยเธอเรื่องนี้ไม่ได้ เธอก็รู้ว่าฉันกับน้องชายไม่ได้สนิทกันขนาดนั้น” เขาตอบไปเรียบๆ&nbsp;นี่ยังดีกว่าเมื่อก่อนมากแล้ว ถ้าเป็นเมื่อก่อน ปีหนึ่งพูดกันไม่ถึงสิบประโยค แถมครึ่งหนึ่งของการพูดคุยเป็นการทะเลาะกันเรื่องราวกลับน่าแปลกยิ่งกว่าเดิม ยามเขารู้สึกว่า “หวีทองคำ” ไม่น่าสนใจ กลับมีคนเสนอให้เขาตระกูลบาร์ตันเกิดเปลี่ยนใจเสนอเขาเป็นรัชทายาท คาดว่าท่านตาจะถอดใจกับน้องชายลูกแหง่ที่ไม่ยอมกลับบ้านแบบดื้อๆท่ามกลางเสียงสนับสนุนของตระกูลใหญ่เกือบทุกตระกูลเหตุการณ์ยุติลงแบบนั้น พระราชาไม่ทรงมีความเห็นคัดค้าน เขาได้ตำแหน่งนั้นมาแบบง่ายๆหลังรับตำแหน่ง ตระกูลบาร์ตันเสนอเขาเป็นการลับว่าหากเขาต้องการยึดอำนาจ ทางนั้นจะพร้อมจะสนับสนุนเช่นกันท่านลุงคนโตของเขาเคยขอพบเป็นการส่วนตัวพร้อมกับข้อเสนอที่ว่า “เจ้าชาย ไม่ลองคิดทำแบบเจ้าหญิงเบียทริกซ์ที่เป็นเจ้าหญิงรัชทายาทและผู้สำเร็จราชการแผ่นดินไปพร้อมกัน”เขาแค่ยิ้มรับ ไม่ปฏิเสธและไม่ตอบรับ เขาไม่คิดจะเป็นเครื่องมือให้ใครเล่นงานใคร…ไม่ว่าจะเป็นผู้ให้กำเนิดฝ่ายไหนของเขาก็ตามเขาไม่ไว้ใจตระกูลบาร์ตันเช่นกัน ตอนนี้สนับสนุนเขาได้ ต่อไปก็เล่นงานเขาได้อีก ผลประโยชน์ไม่เข้าใครออกใคร จากประสบการณ์ที่ผ่านมา ตอนนั้นแอนเธมเกลียดเขามาก แต่พอมีเรื่องผลประโยชน์ร่วมฝ่ายนั้นก็พร้อมจะก้มศีรษะให้เขาโดยไม่ปริปาก ขณะเดียวกัน พร้อมที่จะร่วมมือกับคนอื่นเล่นงานเขาแบบลับๆปัญหาเรื่องนี้เกี่ยวพันมาถึงเขาอีกจนได้ พระราชาทรงดำริว่าเขามีผู้สนับสนุนมากเกินไป เป็นเหตุให้ไม่มีพระราชานุญาตให้เขาแต่งงาน เมื่อท่านดยุคแห่งเทรลิสทวงถามว่าการหมั้นหมายนั้นมีมานานพอสมควรแล้วแต่คำตอบบ่ายเบี่ยงของพระบิดากลับเป็นเหตุผลที่ไม่ตรงกับความเป็นจริง “เรื่องนี้เอาไว้ก่อน การจัดงานแต่งงานเป็นเรื่องใหญ่ ต้องพิจารณาให้ดี”&nbsp;เขาแปลกใจพอสมควร เขาคิดว่าท่านดยุคจะหวงลูกสาวมากเสียอีก มันอาจจะเป็นความคิดของเธอที่อยากจะแต่งงานจนบีบบังคับท่านพ่อของเธอให้ออกหน้าพูดหากเป็นลูกสาวเขาขอให้เขาออกหน้าคุยเรื่องงานแต่งงาน เขาจะทำหูทวนลม ไม่มีทางที่เขาจะไปเจรจา และอาจจะแอบเล่นงานฝ่ายชายลับหลังแบบเงียบๆพระดำริของพระราชาเขาพอเข้าใจได้ อยู่ดีๆตระกูลบาร์ตันกลับลำกะทันหันมาสนับสนุนเขา ไม่รวมตระกูลใหญ่ตระกูลอื่น และตระกูลทริฟเวอร์ของแวน ถ้าเขาแต่งงานกับท่านหญิงจากตระกูลเทรลิสอีก ได้เสียงสนับสนุนจากท่านพ่อของเธอกับพันธมิตร นั่นเท่ากับเขาเป็นพระราชาไปแล้วครึ่งตัว จะรวบอำนาจไว้เองเป็นเรื่องง่ายๆถึงแม้ว่าพระบิดาวางพระทัยว่าเขาจะไม่ก่อกบฏแต่ความหวาดระแวงไม่เข้าใครออกใคร เขาพอเข้าใจเขาหยิบเอกสารขึ้นมาอ่าน เรื่องน่าปวดหัวพวกนี้เขาทำตั้งแต่อายุ 16 อ่านรายงานการเก็บภาษีขั้นสุดท้ายเข้าท้องพระคลังพระบิดาไม่ไว้ใจให้ใครตรวจสอบเอกสารนี้นอกจากเขา พอเขาเป็นพระราชา เขาไม่ไว้ใจให้ใครทำอีก รวมๆแล้วเขาอ่านเอกสารพวกนี้มาเกิน 30 ปี จนกระทั่งเซลด้าโตพอ เขาถึงให้เธอเอางานน่าเบื่อแต่สำคัญพวกนี้ไปทำแทนหญิงสาวที่นั่งในศาลาฝั่งตรงข้ามกับเขาทำหน้าแง่งอน “พระราชาทรงไร้เหตุผลเกินไปแล้ว”เขาไม่ได้เงยหน้าขึ้นมามองเธอ แต่หูได้ยินสิ่งที่เธอพูดอยู่ “ตอนนี้เธออยู่ในวัง พูดอะไรระวังหน่อย อย่าพูดจาแบบเด็กๆ”“พระบิดาทรงมีพระดำริพวกเรายังเด็กเกินไปที่จะแต่งงาน”... คนที่เด็กเกินไปนั่นคือเธอ ไม่ใช่เขาแน่นอน“ฉันโตพอแล้ว” เธอแย้งเขาขึ้นมา “คิดอะไรแบบผู้ใหญ่แล้ว”เขาเงยหน้าขึ้นมาพิจารณามองดูเธอ เธอโตขึ้นมากแล้วจริงๆ เรียนจบแล้วด้วยซ้ำ น่าจะโตกว่าเซลด้าตอนที่เขาแจกงานให้ไปทำ“อืม…เธอโตแล้วจริงๆ” เขาพยักหน้า ความคิดดีๆบางอย่างแล่นเข้ามาในศีรษะรอยยิ้มเธอกว้างออกมาอย่างชัดเจน ก่อนที่เธอจะพูดอะไรต่อ เขาชิงพูดขึ้นมาเสียก่อน“งั้นเธอเอารายงานการเก็บภาษีขั้นสุดท้ายของอาณาจักรไปตรวจสอบ ถ้ามีอะไรแปลกๆหรือไม่เข้าใจค่อยมาถาม”รอยยิ้มของเธอเปลี่ยนเป็นริมฝีปากที่อ้าค้างแทนเขาว่าเขาพูดชัดเจนมากแล้ว เขาแจกงานให้เธอเอาไปทำ “ก็เธอบอกว่าเธอโตแล้ว เมื่อไม่ใช่เด็กก็สมควรต้องทำงาน…ถูกไหม..”ยังคงไม่มีคำพูดใดออกมาจากริมฝีปาก คล้ายกับเธออับจนด้วยคำพูด“หรือเธอไม่เห็นด้วยว่า ถ้าโตแล้วก็ต้องทำงาน เด็กต่างกับผู้ใหญ่ตรงที่เด็กไม่ต้องทำงาน ผู้ใหญ่ต้องทำงาน”เธอยังคงไม่ตอบ“นั่นแปลว่าไม่ปฏิเสธ” เขาผลักกองเอกสารพวกนั้นให้เธอเอาไปอ่าน หญิงสาวตรงหน้าเขาขมวดคิ้วแต่ก็รับไปอ่านแต่โดยดีหาอะไรให้ทำจะได้ไม่คิดฟุ้งซ่าน… อายุแค่นี้ ยังเด็กเกินไป ไม่ใช่วัยที่ควรจะหมกมุ่นกับเรื่องแบบนั้นแบ่งงานให้เธอทำก็ไม่เลว อีกหน่อยถ้าเขาแต่งงานกับเธอ…เขาจะได้มีคนช่วยอ่านเอกสาร เขาจะได้เอาเวลาไปทำอย่างอื่น อย่างเช่นการพักผ่อน ไม่ก็อยู่เฉยๆเขาเรียกให้มหาดเล็กเอาอุปกรณ์วาดรูปของเขามา“ฝ่าบาท” เรนิสเงยหน้าจากกองเอกสารขึ้นมามองเขา ทำหน้ายู่ยี่ “ทรงให้หม่อมฉันทำงานแทน แล้วทรงจะทำอะไร”“ฉันทำงานมาตั้งหลายปี ตอนนี้อยากทำอย่างอื่นบ้าง เธอทำงานของเธอไป ฉันอยู่ว่างๆจะได้วาดรูปเธอ รูปนี้วาดค้างไว้นานแล้ว ไม่เสร็จเสียที”“ทำงานมาตั้งหลายปี…ฝ่าบาทพระชนม์แค่นี้เอง ทำตัวเหมือนคนแก่…” เธอทำท่าจะแย้งเขาเลิกคิ้วเป็นทำนองถามว่าเธอมีปัญหางั้นหรือ…แน่นอนเธอไม่มีปัญหาและก้มหน้าก้มตาทำงานของเธอต่อไปในเมื่อฝึกลูกเป็ดมาเป็นหงส์สักตัวหนึ่ง ไม่ใช่เรื่องง่าย เขาลงทุนลงแรงไปไม่น้อย เขาจะให้เธอทำงานแทน ผิดตรงไหนหลังจากนั้นเขากลายเป็นคนว่างงานขึ้นมาทันที ช่วงที่เรนิสอยู่ในเมืองหลวง เขาให้คนส่งงานของเขาส่วนที่ไม่ใช่เอกสารลับไปให้เธอทำแทน…ส่วนเขาแค่นั่นอ่านเอกสารลับ เวลาว่างก็นั่งวาดรูปอย่างสบายใจ…และรอตรวจสอบรอบสุดท้ายหลังจากเธอทำงานเสร็จอีกสองเดือนถัดมา ทั้งซิลบาสเตียนกับเบลล่าประกาศแต่งงานกันโดยไม่สนกฎข้อห้ามของวิหาร เขาแทบจะตาถลนออกมาจากเบ้าตายามเห็นข้อความในจดหมายที่สายสืบรายงานซิลบาสเตียนกับเบลล่า เรื่องนี้คิดอย่างไรก็ไม่น่าจะเป็นไปได้ เหตุการณ์ชักจะผิดเพี้ยนจนเขาสับสนเขาอ่านจดหมายฉบับนั้นซ้ำอีกสี่ห้ารอบเพื่อดูว่าเขาไม่ได้ตาฝาดก่อนจะคิดหาเหตุผลและเงื่อนงำของเรื่องนี้จนต้องกุมขมับ เขาปวดศีรษะจนต้องเรียกผู้เยียวยามาดูอาการคิดอย่างไรก็ไม่เข้าใจ… เรื่องนี้เกิดขึ้นได้อย่างไรอะไรๆก็ดูจะผิดปกติไปหมด…สิ่งเดียวที่เหมือนเดิมคือความคิดนอกกรอบของน้องชายลูกแหง่ที่ทำอะไรผิดจากกฎกติกาพระราชาทรงกริ้วกับเรื่องนี้มาก ส่วนพระราชินีท่าทางเหมือนจะจนปัญญากับลูกชายคนโปรด แต่สุดท้ายแล้วก็ปล่อยเลยตามเลยเช่นทุกทีที่น้องชายลูกแหง่ทำอะไรแผลงๆดยุคแห่งบาร์ตันงั้นหรือ ได้ยินว่าป่วยเป็นสัปดาห์ หลานสาวที่คิดว่าจะควบคุมได้ง่ายๆกลับแหกกฎเบียทริกซ์ไม่สนใจว่าใครจะคิดอย่างไร พระราชสาสน์จากพระราชินีหิมะเขียนมาชัดเจนว่า กฎของวิหารในอาณาจักรฟานส์ไม่สามารถใช้กับอาณาจักรของพระนางได้ ที่อาณาจักรของพระนาง พระราชินีคือผู้ปกครอง ผู้นำศาสนา และมารดาของประชาชนใครๆก็รู้ว่าพระราชินีเสียสติ จดหมายจากพระราชินีก็คือข้อความจากเบียทริกซ์ เธอประกาศให้ทุกคนรู้ว่าการที่น้องสาวของเธอจะแต่งงานกับลูกพี่ลูกน้องเป็นเรื่องถูกต้องในอาณาจักรของเธอ กฎของวิหารใช้กับที่นี่ไม่ได้ผู้หญิงบ้าอำนาจเจ้าเล่ห์คนนั้น…เอาตัวเองเป็นศูนย์กลางไม่สนใจความคิดคนอื่นเท่าที่เขารู้ เบียร์ทริกซ์ไม่เคยแต่งงาน เรื่องทายาทของเธอมีปัญหาค่อนข้างมาก เธอใช้เหตุผลว่าเธอยังสาวอยู่มากไม่จำเป็นต้องตั้งรัชทายาท หากใครออกปากเรื่องนี้ถือว่าหาว่าเธอสูงวัย…ตอนนั้นเขาคิดค่อนแคะเธอในใจ…ยังสาวอยู่มากตรงไหน ผู้หญิงคนนั้นอายุมากกว่าเขาเสียอีกผู้หญิงที่เคยสวยที่สุดในทวีป… ตอนยังสาว ถือว่าตัวเองสวย หว่านเสน่ห์หลอกใช้คนอื่นไปเรื่อยๆก็แค่เคยสวยที่สุด นั่นไม่ได้แปลว่าจะไม่มีวันแก่เสียหน่อยแก่แล้วความสวยก็หมด…เขาเคยพูดถึงผู้หญิงคนนั้น “ก็แค่ผู้หญิงแก่ บ้าอำนาจ เอาแต่ใจ คิดว่าตัวเองเป็นพระราชินี จะทำอะไรก็ได้”เซลด้าที่นั่งอยู่ใกล้ๆย้อนถามเขาว่า “ถ้าอีกหน่อยหม่อมฉันไม่แต่งงาน จะมีคนว่าหม่อมฉันแบบนี้บ้างไหมเพคะ”ตอนนั้นเขาชะงักไปครู่หนึ่ง แล้วยิ้มให้เธอ “มันไม่เหมือนกันเสียหน่อย ลูกไม่ได้นิสัยแย่แบบนั้น ลูกน่ารักกว่าราชินีแก่คนนั้นมาก”“พระราชินีเบียทริกซ์นิสัยแย่ ไม่น่ารักตรงไหนเพคะ”เขานิ่งไป ไม่สามารถอธิบายให้เด็กฟังว่ายายแก่นั่นเคยปล่อยข่าวว่าเขามีลูกนอกสมรสใครกันแน่ที่มีลูกนอกสมรส แต่เขาถือตัวเองว่าเป็นสุภาพบุรุษพอที่จะไม่ปล่อยข่าวเสียๆหายๆทำลายชื่อเสียงผู้หญิงแบบนั้น&nbsp;ที่สำคัญ ทำไปก็ไม่มีประโยชน์ ประชาชนของเธอบูชาเธออย่างกับเทพธิดา ไม่มีใครเชื่อข่าวแย่ๆของเธอแน่นอน เขาไม่ชอบการทำอะไรโดยไร้ประโยชน์ไม่ได้ผลตอบแทน“ลูกไม่จำเป็นต้องแต่งงานก็ได้ ไม่มีใครกล้าว่าลูกหรอก” เขาทิ้งท้ายไว้แบบนั้น ไม่พูดถึงเรื่องเบียทริกซ์อีกเรนิสตามท่านพ่อของเธอเข้าเมืองหลวงมาในฤดูร้อน เขารับแขกในศาลากลางสวนดอกไม้สายข่าวของเขารายงานว่าช่วงนี้เธอหงุดหงิดง่ายเป็นพิเศษ อะไรๆก็ไม่ได้ดั่งใจเธอไปเสียหมดตราบใดที่เธอไม่ออกอาการอาละวาดต่อหน้าเขา เธอจะไปอาละวาดที่อื่น เขาถือว่าเขาไม่เห็นช่วงที่เธอกลับแคว้นเทรลิสมีคบเพื่อนแปลกๆบ้าง ส่วนใหญ่เป็นเพื่อนผู้หญิงที่ไม่ใช่ชนชั้นสูง เธอมักออกไปนอกคฤหาสน์ของตระกูลบ่อยครั้งเพื่อคบหากับเพื่อนผู้หญิงพวกนี้ส่วนเพื่อนแปลกๆ ตราบใดที่ไม่ใช่ผู้ชาย เขาไม่คิดว่ามันเป็นปัญหา“ฝ่าบาท ได้ยินข่าวเรื่องของเบลล่าแล้วใช่ไหมเพคะ” เธอเปรยขึ้นมาขณะมาดื่มน้ำชากับเขาในศาลากลางสวนดอกไม้&nbsp;หึ…ทั้งเมืองหลวง ใครบ้างไม่ได้ยินข่าวนี้เขามองว่าคู่นี้ไม่น่าจะลงเอยกันได้ อาจจะเป็นข้ออ้างหรือข่าวปล่อยเพื่อวัตถุประสงค์บางอย่าง “น่าจะเป็นข้ออ้างเพื่อถอนหมั้น” เขาคิดหาเหตุผลอื่นไม่ออก แต่เขายังไม่เข้าใจ เรื่องแค่นี้ทำไมต้องลงทุนขนาดนั้นอาจจะเป็นแผนสักอย่างหนึ่งของเบียทริกซ์ ต้องการมีอิทธิพลเหนืออาณาจักรฟานส์โดยใช้น้องชายลูกแหง่เป็นเครื่องมือแต่ก็ไม่สมเหตุสมผล การทำผิดกฎของวิหารจะทำให้น้องชายลูกแหง่ความนิยมเสื่อมแต่เรนิสมีความเห็นต่าง เธอไม่ได้ดูแปลกใจสักนิดเดียว “เบลล่าชอบผู้ชายหน้าตาแบบนั้น ส่วนเจ้าชายซิลบาสเตียนเองก็เพิ่งอกหัก สองคนนั้นสนิทกันตั้งแต่คราวที่แล้วที่เจ้าชายเสด็จไปเป็นผู้แทนพระองค์ การที่เบลล่าลงทุนมาเป็นคู่เต้นรำเมื่อปลายปีที่แล้ว แสดงว่าความสัมพันธ์ของพวกเขาไม่ธรรมดา ยังไม่พอ รอบนี้ที่หนีออกจากวังไป พวกเขาพักอยู่ด้วยกันตั้งนาน”“เบลล่าชอบผู้ชายหน้าตาแบบนั้น?” เขาถามขึ้นมาด้วยความสงสัย เรื่องนี้เขาไม่เคยรู้มาก่อนเรนิสนั่งคิดก่อนจะตอบกลับมา “ใช่ เส้นผมสีเงิน ดวงตาสีอ่อน หน้าตาน่ารัก เบลล่าเคยบอกว่าชอบแบบนี้ ดูแล้วสบายตา”&nbsp;ถ้าอย่างนั้น แวนน่าจะห่างไกลรสนิยมความชื่นชอบของเบลล่าไปพอสมควร…เขาไม่เคยรู้เรื่องนี้เช่นกันตอนนั้นเขามีความคิดแค่ว่าความชมชอบของชนชั้นสูงไม่เกี่ยวอะไรกับการแต่งงาน ชอบกันได้ก็ดี หากไม่ได้ชอบ ก็ไม่สำคัญเท่าไหร่ฐานะความเหมาะสมรวมถึงผลประโยชน์ซึ่งก็คือสินเดิมของแต่ละฝ่ายที่จะได้มาต่างหากที่สำคัญพวกเขาไม่ชอบกัน?? ขนาดไม่ชอบกัน แต่มีลูกด้วยกันตั้งสี่คน“เจ้าชายซิลบาสเตียนก็แต่งงานไปแล้ว” เธอเปรยขึ้นมาลอยๆ ทำให้เขาหลุดออกมาจากความคิดของตัวเองเขาพอเข้าใจว่าเธอหมายความว่าอย่างไร เด็กขี้อิจฉา เห็นเบลล่าแต่งงานแล้วอยากแต่งบ้าง“อืม” เขาทำเป็นไม่รับรู้ความหมายอ้อมๆของเธอหญิงสาวมีท่าทางไม่พอใจเมื่อเขาไม่ตอบสนอง มารยาทธรรมเนียมเธอลืมไปหมด “ซีริล… ซิลบาสเตียนกับเบลล่าก็แต่งงานไปแล้ว เมื่อไหร่เราจะแต่งงานกันได้เสียที อันที่จริงฉันก็อายุเท่ากับสองคนนั้น”&nbsp;สีหน้าเขาเคร่งขรึมทันที “นั่นใช่คำพูดที่ผู้หญิงควรพูดออกมาหรือเปล่า ที่สำคัญเธอยังเด็กเกินไป อีกสี่ห้าปีค่อยคิดเรื่องนี้ยังไม่สาย”“สี่ห้าปี” เธอทำหน้าไม่พอใจ “นั่นมันไม่นานเกินไปหน่อยหรือ”“พวกนั้นก็ยังเด็กเกินไป ถ้าไม่ใช่เพราะว่าเด็กเกินไปจะตามใจชอบจนละเมิดกฎของวิหารหรือ”“ไม่มีพระราชานุญาต พวกเราแต่งงานกันไม่ได้” และเขาไม่คิดว่าพระบิดาจะเห็นด้วย“ซีริลไม่อยากแต่งงาน ซีริลไม่ชอบฉันอย่างนั้นหรือเปล่า” น้ำตาเธอคลอขึ้นมาเตรียมจะหยดเป็นอะไรไปอีก เมื่อสักครู่ยังดีๆอยู่เลยเขายอมรับความรู้สึกต่อเธอพิเศษกว่าคนอื่น เขาชอบเวลามีเธออยู่ใกล้ๆ มันทำให้ชีวิตที่น่าเบื่อมีความสุขขึ้นมา&nbsp;สำหรับเขาคิดอย่างไรสำหรับเรื่องแต่งงาน…เขายังเห็นเธอเป็นเด็กคนหนึ่งอยู่ดี ถึงแม้เธอจะไม่ใช่ลูกสาวเขาจริงๆ ไม่ได้มีสายเลือดเดียวกับเขาอย่างเซลด้า แต่ก็เหมือนเด็กในปกครองคล้ายๆกับเซลด้าเหมือนกัน&nbsp;หากจะแต่งงานกันขึ้นมาตอนนี้ เขารู้สึกว่าการจับเด็กกินเป็นพฤติกรรมที่น่าละอายอยู่บ้าง&nbsp;มันทำให้เขารู้สึกเหมือนตัวเองเป็นตาแก่ตัณหากลับที่ผ่านมาเขากับลูกเป็ดตัวน้อยก็อยู่กันมาแบบนี้หลายปี ถ้าจะเป็นแบบนี้ไปเรื่อยๆเขาคิดว่าก็ดีเช่นกันเขาปล่อยให้เวลาผ่านเลยไปเรื่อยๆ สำหรับความคิดเขา เธอยังอายุน้อยอยู่ ยังอายุไม่เท่าเซลด้าในปีที่เขาจากมาเลยนิสัยก็ยังเป็นเด็กรอไว้โตกว่านี้ อีกสักสี่ห้าปี ค่อยว่ากัน&nbsp;ค่อยคิดดูอีกทีว่าพอจะกินได้หรือยัง…เขาโอบเธอไว้หลวมๆเป็นการปลอบใจ “ไม่เอาน่า จะน้อยใจเรื่องอะไรอีก ฉันไม่เคยพูดว่าฉันไม่ชอบเธอเสียหน่อย”เคยมีคนบอกเขาว่า ผู้หญิงเวลายิ่งปลอบจะยิ่งร้องไห้ใหญ่โต แต่ถ้าไม่ปลอบ ก็จะโกรธเพราะไม่ได้รับความสนใจน่าจะจริงตามนั้นลูกเป็ดของเขา จากน้ำตาคลอกลายเป็นร้องไห้โฮ“ถ้าต้องรอพระราชานุญาต แล้วจะให้รอถึงเมื่อไหร่กัน รอจนฉันแก่ ไม่สวยแล้ว ซีริลก็จะไปสนใจผู้หญิงคนอื่น”นั่นยังไง คิดอะไรแบบเด็กๆเขาถอนหายใจ “ฉันจะไม่สนใจคนอื่น อีกห้าปี ถ้าเรื่องนี้ยังไม่เรียบร้อย ฉันจะหาทางจัดการเอง”เธอหยุดร้องไห้ทันที ใช้มือปาดน้ำตา “นั่นเป็นคำสัญญาหรือเปล่า”เขาพยักหน้าอีกสี่ห้าปี หากไม่มีอะไรเปลี่ยนแปลง พระบิดาจะประชวรหนักจนรักษาไม่ได้เธอมองหน้าเขา ดวงตาสีม่วงของเธอเป็นประกายด้วยความพึงพอใจ “ซีริลรับปากแล้ว ว่าจะไม่มีผู้หญิงคนอื่น และภายในห้าปีนี้จะแต่งงานกับฉัน”เขาพยักหน้ารับคำอีกครั้ง “เป็นคำสัญญา”แขนเธอเอื้อมมาโอบรอบคอเขา พร้อมกับเขย่งขึ้นมาจูบแก้มซ้ายของเขา “น่ารักที่สุด”“น่ารัก?” เขาทวนคำพูดของเธอ คำชมคำนี้ไม่เคยมีใครพูดกับเขามาก่อนเธอถอยหลังมามองหน้าเขาพร้อมกับเอียงคอ “ใช่ น่ารัก… น่ารักไม่ดีตรงไหน”เขาอดไม่ได้ที่จะหัวเราะแล้วขยี้ผมเธอหลายๆที “ใครเขาชมผู้ชายว่าน่ารักกัน”เขาไม่เคยคิดว่าเขาจะชอบผู้หญิงนิสัยแบบนี้ แต่เอาเข้าจริง เขากลับชอบที่เธอเป็นแบบนี้&nbsp;เข้าฤดูใบไม้ร่วง อากาศเริ่มเย็นลงกว่าช่วงฤดูร้อน ใบไม้เริ่มเปลี่ยนสี ตามท้องถนนเห็นต้นไม้เป็นสีเขียวสลับน้ำตาลแดงมีคนรายงานว่าพระราชารับสั่งให้เขาเข้าเฝ้า มีอาคันตุกะจากอาณาจักรอีสเทร่ามา เขาพยักหน้าตอบรับ สายของเขารายงานว่าอาณาจักรอีสเทร่าส่งเจ้าหญิงมาเป็นทูตหญิงสาวสวยเส้นผมหยักศกสีทองยาว บนศีรษะมีมงกุฏทองคำ ดวงตาสีฟ้าในชุดกระโปรงหรูหราลูกไม้สีฟ้าอ่อน ต่างหูเพชรระย้าเป็นลายใบไม้เข้ากับสร้อยเพชรลวดลายเดียวกัน เธอนั่งอยู่บนเก้าอี้รับแขกในห้องโถง พอเขาเดินเข้ามา เธอช้อนสายตามองเขาท่าทางเขินอายเขากระพริบตาถี่ๆเพ่งมองหลายครั้งจนแน่ใจว่าใช่เธอจริงๆ&nbsp;ต้องเรียกว่าเป็นเจ้าหญิง…เจ้าหญิงอย่างแท้จริง“เจ้าชายซีริล ทรงตะลึงในพระสิริโฉมของเจ้าหญิงขนาดนี้เชียวหรือเพคะ” เสียงหญิงกลางคนสวมแว่นตาในชุดคอปกสูงสีเข้มทักเขาขึ้นมา เสียงนั่นทำให้เขารู้สึกตัว“เจ้าหญิงแอริล…” เขาพึมพำเบาๆอย่างไม่เชื่อสายตา น่าจะเป็นฝาแฝดของแอริลมากกว่า แอริลไม่น่ามีท่าทางแบบผู้หญิงได้ขนาดนี้“พี่ชายอองตัวร์บอกว่าเจ้าชายซีริลรูปหล่อแล้วก็เก่งมากเห็นจะเป็นจริงอย่างที่ลือ” น้ำเสียงของแอริลอ่อนหวาน แต่เขาฟังแล้วรู้สึกขนลุกซู่พระราชาผินพระพักตร์มาทางเขา “เจ้าหญิงแอริลเดินทางมาเป็นแขก เจ้าหญิงทรงขอร้องให้ลูกช่วยดูแลเป็นการส่วนพระองค์”มุมปากเขาแทบกระตุก เขาปั้นหน้าไม่ถูกขึ้นมาทันทีพูดตามตรง สมัยเรียนในโรงเรียนเดียวกัน เขาไม่เคยเข้าใกล้ผู้หญิงคนนี้เกิน 3 เมตรส่วนช่วงเวลาที่ผ่านมา เธอไม่ได้เรียนโรงเรียนเดียวกับเขา แต่เรียนที่อาณาจักรของเธอ เขาเกือบลืมไปแล้วว่ามีเธออยู่ในโลกใบนี้ที่จริง ขาดผู้หญิงคนนี้ไปสักคน โลกจะสงบสุขขึ้นอีกมากหลังจากเชิญแขกกลับห้องพักรับรองแล้ว พระราชารับสั่งให้เขาเข้าเฝ้า“พ่อเห็นว่าลูกเองไม่ได้มีท่าทีว่าอยากจะแต่งงานกับท่านหญิงเรนิส” พระราชาทรงเกริ่นเรื่องนี้ออกมา “หรือจะยกเลิกพันธะหมั้นหมายแล้วหาเจ้าสาวคนใหม่แทน”“ที่จริงหม่อมฉันกับท่านหญิงเรนิส เราสนิทสนมกันดี” เขาปฏิเสธน้ำเสียงราบเรียบ ลางสังหรณ์บางอย่างบอกเขาว่าเรื่องนี้กลิ่นไม่ค่อยจะดี“เจ้าหญิงแอริลเองก็ดูไม่เลว ตอนเห็นครั้งแรกลูกยังตกตะลึงเลยไม่ใช่หรือ” พระราชาทรงสรวลเบาๆเขารู้สึกหน้าตึงขึ้นมาทันที ตกตะลึงเพราะคิดว่าใช่เจ้าหญิงแอริลจริงๆไหม ไม่ใช่เพราะความงาม&nbsp;ดูไม่เลว…นั่นหมายถึงหน้าตาหรือว่านิสัย…แค่คิดถึงวีรกรรมที่ผ่านมาของเจ้าหญิงไร้พลังเวทนั่น เขาก็รับไม่ไหวแล้ว&nbsp;“คิดว่าลูกน่าจะชอบแบบนี้อยู่เหมือนกัน”ชอบแบบนี้…นอกจากนายน้อยตระกูลพาร์กเกอร์สมัยนั้นที่ตื้อเจ้าหญิงนั่นอย่างเอาเป็นเอาตาย เขาไม่คิดว่าจะมีใครคนอื่นมีรสนิยมประหลาดขนาดนี้อีกส่วนเจ้าหญิงแอริลคนนี้ถึงจะแตกต่างออกไป แต่จากการประเมินด้วยสายตาของเขา…ไม่น่าจะปกติเหมือนกันพระพักตร์ของพระราชามีร่องรอยการครุ่นคิดขึ้นมาทันที “ที่จริงอาณาจักรอีสเทร่าเสนอมาว่าหากมีการเชื่อมความสัมพันธ์ด้วยการแต่งงาน จะทำพันธะเวทไม่รุกรานกัน 100 ปีขึ้นมา”เขาคิดแล้วไม่มีผิด ต้องมีอะไรสักอย่าง ผลประโยชน์ย่อมมาก่อน……นี่คือการแก้แค้นของเจนนี่ใช่ไหม…เขาไม่เคยมีความแค้นเป็นการส่วนตัวกับอองตัวร์ ระหว่างที่เรียนอยู่เขาแทบไม่เคยยุ่งกับอีกฝ่าย อองตัวร์ไม่น่าจะทำร้ายเขาด้วยวิธีนี้แต่การแก้แค้นแบบนี้ออกจะเป็นการแก้แค้นที่ไร้สาระอยู่บ้าง แต่ก็ทำให้แสบๆคันๆเหมือนโดนมดรุมกัดสีหน้าเขาเคร่งเครียดขึ้นมาทันที สมองคิดหาข้ออ้างอย่างรวดเร็ว “ฝ่าพระบาท ถ้าแม่เด็กไร้พลังเวท ลูกที่เกิดมาอาจจะไร้พลังเวทเช่นกัน ถ้าลูกทุกคนไร้พลังเวทหมดจะทำเช่นไร ราชวงค์เราคงย่ำแย่ นี่เป็นแผนบ่อนทำลายราชวงศ์ของทางนั้นแน่นอน”“ถ้าทายาทในราชวงศ์เราเกิดมาไร้พลังเวท นั่นเป็นเรื่องเสียหายครั้งใหญ่จริงๆ คิดไม่ถึงว่าอาณาจักรอีสเทร่าจะมากเล่ห์ขนาดนี้” พระราชาทรงรับสั่งเห็นด้วยกับเขา “แต่เจ้าหญิงอเดลลีนมีพลังเวท อายุมากกว่าลูกไปสักหน่อย แต่นั่นก็ไม่เลวไหม”ชื่อเสียงความดุดันของผู้หญิงคนนั้นเป็นที่รู้กันทั่วเช่นกัน สีหน้าเขาแย่ลงกว่าเดิมเรื่องนี้เคยมีคนเสนอในสภาขุนนางตอนเขาเป็นพระราชาและปราศจากพันธะใดๆ สิ่งที่เขาทำตอนนั้นคือระเบิดถ้วยชาใส่หน้าคนเสนอ แต่ตอนนี้เขาระเบิดถ้วยชาใส่หน้าพระบิดาไม่ได้“ท่านดยุคแห่งเทรลิสคงไม่พอใจมาก” เขาแย้งไปตรงๆ “บางทีเงินที่ฝ่าพระบาทจะทรงเรียกในปีหน้าอาจจะได้มายากขึ้น”เรื่องนี้เป็นอันว่าพับไปเจ้าหญิงแอริลจัดเป็นตัวปัญหาชัดๆ ถึงแม้เธอไม่ได้เหมือนแอริลที่เขารู้จัก สิ่งที่เหมือนกันคือไร้พลังเวท…และความสามารถในการสร้างปัญหาตอนนั้นเขาไม่เข้าใจว่าทำไมตอนนั้นยังมีคนเสนอตัวแต่งงานกับผู้หญิงบ้าคนนี้สิ่งที่ต่างมากจากเดิมคือ แอริลดูจะชอบผู้ชาย…ในระดับที่เรียกว่าบ้าผู้ชายเขามองแขนของเธอที่เกาะเกี่ยวแขนของเขาไว้ยามเดินเล่นในย่านการค้าของชนชั้นสูงกลางเมืองหลวง สีหน้าระรื่นชวนคุยตลอดเวลาทำให้เขาอึดอัดแทบขาดใจ แต่ต้องเก็บไว้ไม่แสดงออก…ความบาดหมางระหว่างอาณาจักรไม่ใช่เรื่องเล่นๆ เขาตัดสินใจจะทนผู้หญิงบ้าคนนี้สักสัปดาห์หนึ่งตามหมายกำหนดการ จนกว่าเธอจะกลับ“ฝ่าบาท ที่นี่เงียบเหงาอย่างยิ่ง ไม่เหมือนที่อีสเทร่าเลย การค้าคึกคักกว่านี้มาก”เขาพยักหน้ารับทราบ สายตามองไปที่แผงขายของบนถนน…ดูไร้ระเบียบเสียจริง“ฝ่าบาท ที่นี่ไม่มีแสดงละครเร่บ้างหรือ ทำไมเป็นระเบียบอย่างนี้”ในใจเขาค่อนแคะ บ้านเมืองตอนนี้ไร้ระเบียบยิ่งกว่าตอนเขาเป็นพระราชาเสียอีก ข้าวของวางระเกะระกะแบบนี้ หากเขานั่งรถม้าออกมาเห็น ผู้ดูแลเขตนั้นต้องถูกตำหนิอย่างรุนแรง&nbsp;อาณาจักรของเธอคงเรียกว่าไร้ซึ่งกฎระเบียบ ไม่มีแบบแผนแน่ๆ คิดไม่ออกว่าจะวุ่นวายขนาดไหนรถม้าคันหนึ่งจอดอยู่ข้างทาง หญิงสาวในชุดชมพูแปลกตากว่าปกติก้าวลงจากรถม้า เส้นผมสีดำยาวของเธอถูกถักเป็นเปียคาดหลัง เสียบไข่มุกประดับเพชรที่เขาให้ตอนปีใหม่ไม่ได้เจอกันมาสี่สิบสองวัน เขายอมรับว่าคิดถึงเธออยู่เหมือนกัน กำลังคิดว่าหากอีกสองสามวันนี้เธอไม่เข้ามาเมืองหลวงเขาจะเขียนจดหมายไปถามไม่เคยเห็นเธอใส่ชุดสีอ่อนหวานแบบนี้ หาได้ยากจริงๆ&nbsp;รอยยิ้มเธอดูฝืนมากยามเมื่อเห็นแขนของแอริลที่เกาะเกี่ยวแขนเขาเอาไว้…ในใจเขาเริ่มภาวนา ขอให้เธออย่าระเบิดอารมณ์อย่างตอนที่เธอพังห้องพักเขาเลย&nbsp;เขากลัวว่าจะเกิดสงครามหากเจ้าหญิงไร้พลังเวทมาตายอยู่กลางเมืองหลวง ถึงแม้ใจจริงของเขาอยากจะให้เจ้าหญิงนี่หายไปจากโลกใบนี้ก็ตาม“เจ้าชาย” น้ำเสียงเธอเรียบนิ่ง เหมือนทะเลที่ดูสงบก่อนพายุจะเข้า“นี่เจ้าหญิงแอริลแห่งอีสเทร่า” เขาแนะนำให้ทั้งคู่รู้จักกัน “ท่านหญิงเรนิส”แววตาของเรนิสมีประกายบางอย่าง “เจ้าหญิงแอริล ยินดีที่ได้รู้จัก ได้ยินว่ามีละครเวทีที่น่าสนใจ พวกเราไปดูด้วยกันดีไหมเพคะ”สีหน้าเย่อหยิ่งของแอริลดูเป็นมิตรขึ้นเมื่อเห็นว่าอีกฝ่ายโอนอ่อนให้ “ละครเวที ฉันชอบอยู่พอดี”ละครเวทีเป็นเรื่องไม่น่าสนใจ เป็นเรื่องความรักต่างชนชั้น ของชายหนุ่มผู้มากความสามารถคนหนึ่ง หลงรักเจ้าหญิงที่เป็นที่โปรดปรานของพระราชา เขาบุกเข้าไปในพระราชวัง จัดการองครักษ์ทั้งหลายจนหมดก่อนชิงตัวเจ้าหญิงจากห้องบรรทมขึ้นหลังม้าไปผู้คนต่างชมชอบฉากที่เจ้าหญิงโฉมงามร้องเพลงบอกรักจากหอคอยลงมาให้ชายหนุ่มขึ้นไปหาเธอที่เขาสนใจกว่าคือพฤติกรรมของเรนิส เธอไม่ได้หึงหวงอย่างที่คิด แต่กลับตีสนิทกับแอริลได้อย่างเหลือเชื่อ ทั้งคู่กระซิบกระซาบกันข้ามหน้าเขา“ไม่น่าเชื่อว่าพวกเราเกิดวันเดียวกัน”“ผู้หญิงคนนั้นทำตัวเหลวไหลมาก อยู่ที่โรงเรียนหว่านเสน่ห์ไปทั่ว”น่าจะหมายถึงเจนนี่… ศัตรูร่วมของผู้หญิงทั้งหลายผู้หญิงทั่วทวีปนี้ มีใครชอบเจนนี่บ้างไหม..เขานึกสงสัยอยู่เหมือนกัน ผู้หญิงสามัญชนคนหนึ่ง ความสามรถช่างสูงส่ง ไม่รู้ว่าเธอทำอย่างไรจึงสามารถทำให้ผู้หญิงคนอื่นๆเกลียดได้ทั่วทั้งทวีป“ใช่ หว่านเสน่ห์ให้พี่ชายลุ่มหลง ฉันเกลียดจริงๆ”หลังจากนั้นเป็นการคุยกันเรื่องบทละคร“ความรักต่างชนชั้นนี่ซาบซึ้งกินใจยิ่งนัก”“เจ้าหญิงโฉมงามอย่างพระองค์ สมควรมีผู้กล้าสักคนบุกเข้าไปหาในพระราชวัง”ประโยคนี้ของเรนิสทำให้เขาคิ้วกระตุก ดอกไม้ที่เขาพรวนดินใส่ปุ๋ยดอกนี้ดูท่าทางจะเป็นดอกไม้กินแมลง เธอร้ายกาจกว่าที่เขาคิดมากมาย“เจ้าหญิงแอริลเพคะ เจ้าหญิงทรงพระสิริโฉมอย่างยิ่ง หากผู้กล้าคนใดได้ยลโฉม ย่อมต้องยอมบุกฝ่าเข้าไปชิงตัวแน่นอน”ริมฝีปากเขาแทบจะบิดเมื่อได้ยิน เขาพยายามควบคุมใบหน้าไม่ให้แสดงสีหน้าประหลาดๆออกไป คำพูดแบบนี้เธอก็พูดออกมาได้“เจ้าหญิงแอริลเพคะ ในอาณาจักรฟานส์มีชายหนุ่มรูปงามมากมาย หม่อมฉันจะแนะนำให้ฝ่าบาททรงได้รู้จักสักหลายๆคน ด้วยพระสิริโฉมของฝ่าบาท ชายหนุ่มรูปงามพวกนั้นต้องตกอยู่ใต้มนตร์เสน่ห์ของฝ่าบาทแน่ๆเพคะ”คำพูดไร้ความละอายพวกนี้ เธอก็พูดออกมาได้ไม่อายปาก“ฉันคิดว่าเจ้าชายซีริลจะหล่อเหลาที่สุดในอาณาจักรเสียอีก”“เจ้าชายนิสัยเย็นชาเกินไป ไม่เป็นที่นิยม หากถามว่าใครเป็นชายหนุ่มที่ทรงเสน่ห์ที่สุดในอาณาจักร หม่อมฉันคงต้องพูดอย่างเต็มปากเต็มคำว่าเป็น ท่านชายแวน ซึ่งตอนนี้ยังไม่มีหญิงในดวงใจ แต่กลับมีหญิงสาวมากมายที่หมายปองท่านชายอยู่”ไม่คิดว่าเธอจะเอาสิ่งที่เขาสอนมาประยุกต์ใช้ในรูปแบบนี้ หากผลประโยชน์ไม่ลงตัว ให้ลองเสนอและเบี่ยงเบนความสนใจฝ่ายตรงข้ามด้วยผลประโยชน์ใหม่ๆแทนเขาอยากจะไว้อาลัยให้แวน…ดอกไม้ที่เขาปลูกดอกนี้เป็นดอกไม้กินแมลงจริงๆแต่เขาไม่คิดจะขัดขวางเธอ ปล่อยให้เป็นแบบนี้ดีแล้ว มีคนช่วยกำจัดเจ้าหญิงไร้พลังเวทออกไปไกลๆได้ถือเป็นเรื่องดีเขากระซิบถามเธอก่อนจะแยกย้ายกันกลับ“เธอไปหัดคำพูดพวกนั้นมาจากไหน” เขาจำได้ว่าเขาไม่เคยพูดอะไรแบบนั้นแน่นอน“อ้อ…คำหวานแบบที่ท่านชายแวนชอบใช้”หน้าเขาตึงขึ้นมาทันที น้ำเสียงเย็นชา “เขาพูดคำพวกนั้นให้เธอฟังงั้นหรือ”“เปล่าเพคะ เขาจะกล้าได้อย่างไร” เธอหัวเราะ “หม่อมฉันเอามาจากที่ท่านหญิงจูดิธกับเลดี้อารียาเล่าให้ฟัง”ดอกไม้กินแมลงอย่างแท้จริง… แต่เขากลับรู้สึกว่าเธอน่ารักดี เป็นความน่ารักแบบร้ายๆเรนิสมีบางอย่างที่ดึงดูดแอริลได้มากกว่าเขา เขาเริ่มไม่สบายใจ ..หรือเจ้าหญิงไร้พลังเวทนั่นจะกลับมาชอบผู้หญิงเหตุการณ์กลับประหลาดกว่าที่เขาคิด หลังจากไปเยือนคฤหาสน์ตระกูลเทรลิสเพื่อจิบน้ำชา วันถัดมาเจ้าหญิงแอริลรีบร้อนกลับอีสเทร่าทันทีเขาไปพบเรนิสที่บ้านเพื่อถามไถ่ว่าแอริลรังแกอะไรเธอหรือไม่ หรือมีอะไรที่แอริลไม่พอใจหรือเปล่า“พวกเราเข้ากันได้ดีเพคะ หม่อมฉันให้ของขวัญเจ้าหญิงแอริลไป ทรงโปรดมากเลยรีบเอากลับไปให้เจ้าชายอองตัวร์ดู”“ของขวัญ..” เขาเริ่มหวาดระแวง น้ำเสียงเย็นชาขึ้นมาทันที “เธอให้ของขวัญเจ้าหญิงไร้พลังเวทนั่น”เสียงหัวเราะสดใสของเธอดังออกมา “พอดีรื้อค้นข้าวของที่คฤหาสน์เจอของดีๆหลายชิ้น อย่างเช่นจดหมายรักที่เจนนี่เขียนให้พี่ชายสุดที่รัก จดหมายพวกนั้นหยาดเยิ้มจนถ้าเจ้าชายอองตัวร์ได้อ่านคงซาบซึ้งกับความรักของทั้งคู่ถึงขนาดน้ำตาไหล หม่อมฉันก็แค่เอาจดหมายรักที่เจนนี่เขียนให้อเล็กซิสให้เจ้าหญิงแอริลลองอ่าน เจ้าหญิงทรงโปรดมากหม่อมฉันเลยยกให้ไปหมดเลย”มุมปากเขาแทบจะกระตุก เด็กร้ายกาจ…ดอกไม้ของเขาไม่น่าจะแค่กินแมลง แต่ยังพ่นพิษใส่แมลงได้ด้วยใบหน้าของเรนิสเคลิบเคลิ้มอย่างบอกไม่ถูก “อยากรู้จริงๆว่าถ้าเจ้าชายอองตัวร์เห็นจดหมายพวกนั้น แม่นั่นจะเป็นอย่างไร”เด็กขี้อิจฉา..เขาถอนหายใจ เห็นศัตรูมีความสุขแล้วทนไม่ได้“เธอควรเอาเวลาไปสนใจงานที่ฉันฝากทำมากกว่า เรื่องภาษีการค้า เธออ่านเสร็จหรือยัง”ใบหน้าเธอเจื่อนลงไปทันตาก่อนจะปรับสีหน้าได้อย่างรวดเร็ว “เกือบแล้ว…เพคะ”เขาจ้องมองเธออย่างพิจารณาครู่ใหญ่ วิธีการเล่นงานคนแบบนี้ ความคิดหนึ่งแวบเข้ามาในหัว“ฝ่าบาท ทรงคิดอะไรอยู่เพคะ”“ฉันสงสัยมาสักพักละ เรื่องน้องชายของฉันกับเบลล่า”“พวกเขาชอบกัน นั่นมันไม่ดีหรืออย่างไร” เธอเอียงศีรษะถามเขา“เบลล่าอาจจะดื้อรั้นไปบ้าง เอาแต่ใจตัวเอง มีอะไรก็พูดตรงๆ ชอบก็บอกว่าชอบ ไม่ชอบก็บอกไม่ชอบ ส่วนน้องชายของฉัน…ไม่ค่อยสนใจเรื่องธรรมเนียมปฏิบัติ” เขาทำหน้าครุ่นคิด “แต่ไม่น่าจะกล้าทำอะไรแบบนี้ได้”“เรื่องนั้น..” เธออ้อมแอ้ม พอมีเรื่องกังวล เธอเริ่มใช้คำพูดธรรมดาคุยกับเขาเหมือนตอนอยู่ในโรงเรียน “ฉันไม่ได้เกี่ยวเสียหน่อย คนจะชอบกันไม่ได้แปลกอะไร”“อ้อ…งั้นหรือ” เขายิ้มให้เธอ ไม่ได้ถือสาความเป็นกันเองของเธอ “แต่ฉันยังรู้สึกว่าเธอเกี่ยวอยู่บ้างนะ ไม่คิดจะเล่าให้ฟังหน่อยหรือไง”เรนิสหัวเราะแห้งเหมือนเด็กทำผิดที่ถูกจับได้ “เบลล่าเคยเขียนจดหมายบอกฉันว่า เจ้าชายซิลบาสเตียนน่ารักมาก ฉันแค่ตอบจดหมายบอกเบลล่าไปว่า เจ้าชายทรงโปรดอะไร พวกเขาช่วยกันเลี้ยงลูกหมีขาวด้วยกัน ยกแมวให้กัน ปลูกต้นแอปเปิ้ลหิมะด้วยกัน จะชอบกันก็ไม่แปลก”&nbsp;“หลังจากนั้น ฉันแค่ยุยงไปนิดหน่อยว่าถ้าเบลล่าไม่แต่งงานกับคนที่ตัวเองชอบ ท่านดยุกแห่งบาร์ตันจะบังคับให้เบลล่าแต่งงานกับแวน ที่มีชู้รักอยู่แล้ว 36 คน”เรนิสทำหน้าจริงจัง “เบลล่าจะต้องรบกับชู้รักของสามีไม่เว้นวัน แถมในอนาคตอาจจะต้องรับเลี้ยงลูกนอกสมรสอีกหลายสิบคน”เขาชะงัก “แวนมีชู้รักเยอะขนาดนั้น ทำไมฉันไม่เคยรู้เรื่องนี้มาก่อน”เรนิสก้มหน้า “มันก็ไม่ใช่เรื่องจริงเสียทีเดียว ฉันแค่ทำให้จำนวนชู้รักของแวนเพิ่มขึ้นอีกสี่ห้าเท่า ก็เท่านั้นเอง”“แล้วถ้าสองคนนั้นไม่ได้ชอบกันอยู่แล้ว คำยุยงนิดๆหน่อยๆของฉันจะไปมีผลอะไร ถูกไหม” เธอถามเขาเบาๆเขาถอนหายใจ อดสงสารแวนไม่ได้ ด้วยฝีมือการปล่อยข่าวของฝ่ายนั้น ป่านนี้คนคงลือไปทั่วแคว้นบาร์ตันว่าแวนมีชู้รัก 36 คน&nbsp;กว่าข่าวจะมาถึงเมืองหลวง เวลานั้นข่าวคงจะบอกว่าแวนมีชู้รักเป็นร้อย หรืออาจจะมีลูกนอกสมรสแล้วด้วยดอกไม้พ่นพิษและกินแมลง ไม่มีคำนิยามอะไรที่เขาจะใช้กับเธอได้ดีกว่านี้“ที่เธอพูดมา มันก็ไม่ได้มีอะไรผิด แต่ฉันไม่เข้าใจ เธอทำแบบนี้ไปเพื่ออะไร”“นั่นมันไม่ดีหรือยังไง มันน่าจะดีกับซีริลไม่ใช่หรือ ถ้าน้องชายจะอยู่นี่นู่นเลยและไม่กลับมา”&nbsp;เขาถอนหายใจอีกครั้งหนึ่ง “เธอไม่จำเป็นต้องทำแบบนี้ก็ได้”คนรอบตัวเขาต่างออกแรงคนละเล็กคนละน้อยกีดขวางเส้นทางของน้องชายลูกแหง่ เขาไม่เข้าใจ น้องชายลูกแง่คนนี้ดูน่าจะเป็นคู่แข่งของเขาที่ตรงไหน ทำไมใครๆถึงได้กังวลขนาดนั้นสีหน้าเธอสลดลง เธอทำหน้าเหมือนเด็กที่ลงทุนทำดีแล้วไม่ได้รับคำชม&nbsp;“ซีริล… เธอจะรู้สึกหรือเปล่าว่าฉันร้ายกาจจนไม่น่ารัก”เขาส่ายหน้าแล้วหัวเราะออกมา “สำหรับฉันแล้ว เธอน่ารักที่สุด” ถึงแม้ความน่ารักของเธอจะเป็นความน่ารักแบบร้ายๆก็ตามใบหน้าเศร้าซึมเปลี่ยนเป็นระรื่นทันที แววตาเธอเหมือนเซลด้าตอนที่ได้รางวัลเป็นขนมหวานปลายฤดูใบไม้ร่วงเริ่มเข้าสู้ฤดูหนาว ต้นไม้ไร้ใบ อากาศเริ่มเย็นลงเรื่อยๆซีริลยืนอิงกรอบหน้าต่างมองไปด้านนอก ฟ้ามืดไปหมด เห็นพระจันทร์เสี้ยว แต่ก็ยังกลบแสงดาวจนมิดอยู่ดีบัตรเชิญไปงานเลี้ยงของท่านตาของเขาวางอยู่บนโต๊ะ ความสัมพันธ์ระหว่างเขากับตระกูลบาร์ตันระยะนี้เรียกว่าไม่ดีไม่เลว ต่างฝ่ายต่างแสดงท่าทีเป็นมิตรกันต่อหน้า&nbsp;เขาคิดว่าเขาควรจะป่วยการเมือง พระราชาดูจะระแวงเขาอยู่บ้าง หากสนิทกับตระกูลบาร์ตันเกินไปอาจไม่ใช่เรื่องดีเสียงเคาะประตูดังขึ้นมา มหาดเล็กมารายงานเขาว่า ท่านหญิงเรนิสมาขอพบคาดว่าครั้งนี้จะเอางานมาส่ง แต่ทำไมมาดึกขนาดนี้ความคิดเขาสะดุดลง เขาเพิ่งนึกได้ว่าเขายังอยู่ในห้องทำงานส่วนตัว เมื่อก่อนเขาเคยให้ “เธอคนนั้น” มาพบเขาในนี้หลายครั้ง และครั้งสุดท้ายจบลงแบบไม่น่าประทับใจ ทำให้เขาไม่เคยให้เธออีกคนหนึ่งเข้ามาในนี้ตอนนี้มืดเกินกว่าจะไปศาลาในสวนเขาหันไปบอกมหาดเล็กว่า “ไปเชิญท่านหญิงไปที่ห้องรับรองฝั่งทิศเหนือ ฉันจะไปพบเธอที่นั่น”&nbsp;แต่เด็กหนุ่มคนนั้นยังไม่ทันออกไป ประตูเปิดออก ร่างบางในเสื้อคลุมขนสัตว์สีดำก้าวเข้ามาเสียก่อนหญิงสาวในชุดกระโปรงสีแดงเลือดหมูถอดเสื้อคลุมสีดำส่งให้มหาดเล็กเอาไปแขวน ก่อนที่มหาดเล็กจะปิดประตูออกจากห้องไปอย่างรู้งานเธอก้าวเข้ามาในห้องพร้อมรอยยิ้ม ไม่มีแม้แต่คำทักทายหรือการทำความเคารพช่างเถิด นับวันเขาเริ่มทำใจกับมารยาทแย่ๆของเธอได้มากขึ้นเรื่อยๆอย่างน้อยถ้ามีบุคคลที่สามอยู่ เธอไม่ได้ไร้มารยาทขนาดนี้ ถือว่ารู้กาละเทศะ นั่นก็พอละเขาหรี่ตามองเธอ เขาเคยเห็นเธอใส่ชุดคล้ายๆแบบนี้ครั้งหนึ่งเมื่อนานมาแล้ว ความคิดเขาตอนนั้นคือมันดูเย้ายวนและเน้นรูปร่างเกินไป แต่ชุดนั้นยังมิดชิดกว่าชุดนี้มาก…ที่แย่ยิ่งกว่าคือชุดที่สวมชุดนี้เป็นชุดแบบคอปาดเว้าลึกเห็นไหล่นวลเนียนไล่ไปจนถึงเนินอกที่อวดโฉมถึงวัยสาวสะพรั่งของเธอ นอกจากสีจะทำให้ดูเย้ายวนแล้ว ชุดนี้ยังเน้นตรงช่วงอกให้เห็นได้ชัดว่าเธอมีของดีให้อวด แถมยังไม่มีเครื่องประดับสักชิ้นมาดึงดูดความสนใจไปจากความงามของเรือนร่างตามธรรมชาติถ้ามีผ้าพันคอสักผืนจะดีกว่านี้ หรือไปเปลี่ยนชุดมาใหม่ได้ยิ่งดีคำพูดทักทายอย่างสุภาพที่จะออกจากปากเขากลับกลายเป็นน้ำเสียงเย็นชากึ่งหงุดหงิด “ชุดนี้ไปเอามาจากไหน”&nbsp;เท่าที่เขาสังเกต ในพระราชวังเองหรือเมืองหลวง บรรดาสุภาพสตรีไม่มีใครใส่ชุดแบบนี้กัน แถมตอนนี้เป็นกำลังจะเข้าฤดูหนาว ต่อให้มีเสื้อคลุมกันหนาวก็ไม่มีใครใส่อะไรแบบนี้ใต้เสื้อคลุมท่านพ่อท่านแม่ของเธอ ตามใจมากเกินไปแล้ว&nbsp;เซลด้าไม่เคยแต่งตัวแบบนี้ ถ้าแต่งตัวแบบนี้เขาไม่มีทางอนุญาตให้ออกไปไหน…ท่านพ่อจริงๆของเซลด้าคงไม่ยอมเช่นกัน“แคว้นเทรลิสช่วงนี้อากาศไม่เย็น พวกเราแต่งตัวกันแบบนี้เพคะ” เธอยิ้มให้เขา เขากลับรู้สึกว่ารอยยิ้มของเธอเย้ายวน ให้ความรู้สึกเหมือนดอกไม้กินแมลง“มันดู..” เขาพยายามจะคิดคำพูด ก่อนที่จะเลือกใช้คำกลางๆ “ไม่ค่อยเรียบร้อยเท่าไหร่”อย่าบอกนะว่า ปกติอยู่ในแคว้นเทรลิส เธอแต่งตัวแบบนี้…&nbsp;เธอเดินเข้ามาใกล้เขา หมุนตัวไปมา น้ำเสียงเธอคล้ายกับหยอกล้อเขา “มันไม่เรียบร้อยตรงไหนหรือเจ้าชาย…”เขาหงุดหงิดกว่าเดิม ยังจะถามได้ว่าไม่เรียบร้อยตรงไหน มันไม่เรียบร้อยตั้งแต่สี แบบชุดที่รัดเน้นรูปร่างรวมถึงเปิดเผยเรือนร่างมากเกินไปเขากลับใช้คำตำหนิแบบกลางๆ “เธอโตเป็นหญิงสาวแล้ว แต่งตัวต้องระวังไว้บ้างสิ”“ฝ่าบาท ทรงบ่นอย่างกับคนแก่…ยิ่งกว่าท่านพ่อของหม่อมฉันอีก อายุแค่นี้ ทำตัวแก่ขนาดนี้ได้อย่างไร”เขานิ่งไปกับคำพูดนี้ของเธอ เทียบกับเธอแล้วเขาแก่เป็นท่านพ่อเธอได้จริงๆเธอเดินสำรวจรอบห้อง มองภาพวาดทั่วๆ “ฝ่าบาท ทรงวาดรูปหม่อมฉันเยอะขนาดนี้เชียว”เขามองตามสายตาเธอ ภาพแรกเป็นภาพท่านแม่ของเซลด้าสมัยยังเด็กข้างสระน้ำ เขาวาดมาจากความทรงจำ ถัดมาอีกภาพ เป็นภาพเซลด้าตั้งแต่เข้ามาอยู่กับเขาใหม่ๆอายุสักเก้าขวบ ถัดไปเป็นภาพตอนใส่ชุดนักเรียนครั้งแรกอายุสิบสี่ และตอนที่อายุครบสิบแปดปี มีแค่ภาพเดียวเท่านั้นที่เป็นภาพเธอจริงๆเธอเดินเข้ามาใกล้ “แต่ภาพพวกนี้หม่อมฉันนึกไม่ออกว่าเคยเป็นแบบให้ฝ่าบาทวาดตอนไหน นอกจากชุดนักเรียน เสื้อผ้าแบบนี้ไม่คุ้นว่าเคยใส่” เธอชี้ภาพพวกนั้นของเซลด้า “ชุดพวกนั้นดูคร่ำครึ หม่อมฉันไม่เคยใส่แน่นอน”จะเหมือนได้อย่างไร เสื้อผ้าพวกนั้นเป็นชุดในราชสำนักสมัยเขาเป็นพระราชา สีและแบบจะเรียบร้อยและดูเคร่งขรึมกว่ารัชสมัยนี้มาก…คร่ำครึงั้นหรือ เขาว่าดูเรียบร้อยดีออกเขายิ้มให้เธอฝืนๆ “เป็นภาพที่วาดจากความทรงจำ ไม่เหมือนต้นแบบทีเดียว”ความรู้สึกผิดผุดขึ้นมา ที่จริงเขาใช้เวลาอยู่กับเธอไม่น้อย น่าจะวาดภาพเธอให้มากกว่านี้“อ้อ เข้าใจแล้วเพคะ” เธอยิ้มอย่างสดใจให้เขา ความรู้สึกผิดของเขากลับมากกว่าเดิม“คราวหน้าจะวาดรูปเธอให้มากกว่าเดิม” เขาหมายความอย่างนั้นจริงๆหญิงสาวเดินเข้ามาที่ริมหน้าต่างด้านข้างเขา ทรวงอกอวบอิ่มในชุดรัดรูปที่เน้นช่วงอกของเธอเข้ามาในลานสายตาของเขาเขาเบือนหน้าออกไปนอกหน้าต่างทันที ปรับสีหน้าให้เรียบเฉย หากยังมองเธออยู่ สายตาเขาอาจจะไปจดจ่อกับสิ่งที่ไม่ควรจ้องนานๆ“พระจันทร์มีอะไรน่าดูกัน” เธอชะโงกหน้าออกไปมองนอกหน้าต่าง “ข้างนอกมืด สวนก็มองไม่เห็น”คำพูดเธอเริ่มไม่เรียบร้อย และไม่เป็นทางการขึ้นมาอีกแล้ว เขาปล่อยให้เธอทำตามใจแบบนี้หลายครั้งเวลาอยู่กันสองคนอยากจะพูดแบบไหนก็ได้ ไม่เคร่งครัด รู้ตัวอีกทีเขาก็ชินกับคำพูดแบบนี้ไปโดยปริยาย“ดูไปเรื่อยๆ ไม่มีอะไรทำ” น้ำเสียงเขาราบเรียบเช่นเคย“อ้อ..” เธอยื่นหน้าเข้ามาตรงหน้าเขา บังหน้าต่างส่วนที่เขามองออกไปไว้ แล้วเขย่งเท้าขึ้นมากระซิบข้างหู เขารู้สึกได้ถึงลมหายใจอุ่นๆของเธอตรงตำแหน่งนั้น “ไม่มีอะไรทำ..งั้นก็หาอะไรทำสิ”หาอะไรทำ…เขาเริ่มสับสนกับคำพูดของเธอ เธอเข้ามาใกล้เขามาก เขาได้กลิ่นหอมของดอกไม้อ่อนๆโชยมาจากเส้นผมที่วันนี้เกล้าเป็นเปียคาดหลังอวดคอระหงและไหล่เนียนๆซึ่งโผล่พ้นออกมาจากไหล่ชุดกระโปรงรอยยิ้มของเธอหยาดเยิ้มกว่าปกติ เช่นเดียวกับความรู้สึกของเขาที่ช้ากว่าปกติเช่นกัน กว่าที่เขาจะตั้งตัวติดและคิดออกว่าสิ่งที่เธอทำคือการยั่วยวน เธอก็ใช้วงแขนคล้องคอเขาไว้ เขย่งขึ้นมาจูบริมฝีปากเขาอย่างแผ่วเบา ทรวงอกของเธอเบียดเข้ามากับแผงอกเขาอย่างกึ่งๆเจตนาถึงแม้จะเป็นการจูบแบบเด็กๆที่แฝงไว้ด้วยความไม่ประสีประสา แต่นั่นก็ทำให้ใบหน้าเขาร้อนฉ่าไปหมดเขาไม่เคยคิดว่าเธอจะทำแบบนี้ ที่ผ่านมาเขามองว่าเธอเป็นแค่เด็กคนหนึ่ง เหมือนเด็กในปกครองที่เขาปั้นขึ้นมาเป็นตัวแทนของใครสักคน ดูเธอมาเรื่อยๆจนกระทั่งโต จนกระทั่งเขาเริ่มชอบเธอขึ้นมา…จนกระทั่งเธอรู้จักคำว่ายั่วยวนเขาเคยรู้ว่าเธอชอบเขามากมายอย่างไม่มีเหตุผล นั่นอาจจะเป็นเพราะพันธะหมั้นหมายหรือความปลาบปลื้มของเด็กสาวสักคน เขาเคยรู้สึกดีเหมือนได้รับความรู้สึกตอบกลับที่ไม่เคยได้ แต่เขาไม่คิดว่ามันจะไปไกลถึงขั้นที่เธอเริ่มยั่วยวนเขาหากคิดย้อนไป เธออาจจะเริ่มทำมานานตั้งแต่ครั้งที่ชวนเขาไปดื่มน้ำชาในห้องตอนกลางคืน หรือครั้งที่เธอเคยขอให้เขาค้างกับเธอในห้อง เพียงแค่เขาคิดไม่ถึงว่าการกระทำเหล่านั้นคือการยั่วยวนแต่มองเป็นการออดอ้อนแบบเด็กๆเธอเหมือนดอกไม้ที่เขาฟูมฟักมาตั้งแต่เป็นเมล็ด รดน้ำจนเป็นต้นออกดอกสวยสะพรั่ง แต่เขาเลี้ยงขึ้นมาไว้ชื่นชม ไม่เคยคิดจะเด็ดออกมา อยู่ดีๆเจ้าดอกไม้ดอกนั้นกลับอยากปลิดตัวเองออกมาดื้อๆเสียอย่างนั้นเทียบเป็นดอกไม้ธรรมดา…อาจจะไม่ได้ ดูไปดูมาเขาคิดว่าเธอเหมือนดอกไม้กินแมลงตอนนี้เธอเหมือนดอกไม้กินแมลงที่จ้องจะกินเขาแทนมากกว่า“เธอจะทำอะไร” เขาถามด้วยน้ำเสียงเย็นชา ถึงแม้เสียงจะออกไปแบบนั้นแต่ภายในกลับไม่ได้เย็นเป็นน้ำแข็งแล้ว“เป็นการเรียนอย่างหนึ่ง” เธอยังคงยิ้มอย่างยั่วเย้า “ต้องการคนสอน”“ที่สำคัญ ซีริลเคยอนุญาตแล้ว”“อนุญาตแล้ว?” เขาจำไม่ได้ว่าเคยอนุญาตให้เธอยั่วยวนเขาได้ตอนไหน“ใช่ เธอเคยจูบฉันเมื่อสิบสองปีก่อน เธอรับปากแล้วว่าให้ฉันจูบคืนได้”&nbsp;“ฉันคุ้นๆว่าฉันจูบเธอที่หน้าผาก” เขาแย้งออกไป ตามความรู้สึกเขา ถ้าเด็กๆจูบกันน่าจะจูบหน้าผากมากกว่าปาก“จำได้แล้วหรือ” เธอถามเขายิ้มๆ “แต่จะคิดเล็กคิดน้อยทำไม จูบตรงไหนมันก็คือการจูบเหมือนกัน”เขานิ่งไม่ตอบ“ถ้าเธอคิดว่าเธอเสียเปรียบ เธอจะจูบฉันคืนอีกทีก็ได้นะ” &nbsp;Writer’s note ; ไม่รู้สอนสั่งกันมายังไง นางร้ายโอโตเมะกลายเป็นนางร้ายอัพเกรด version เท่าไหร่ไม่รู้ไปแล้ว เป็นการอัพเกรดนางร้ายด้วยสปีดรถไฟชินกันเซ็น ตอนต่อไป(ตอนสุดท้ายของภาคนี้ละ) นางจะขุดวิชาอ่อยและหน้าด้านของนางขึ้นมาใช้ส่วนความอ้อยเบอร์นี้ของเรนิส ก็ไม่แปลกอีก นางเป็นนางร้าย ไม่ใช่นางเอก จะใจกล้าหน้าด้าน จะหาทางจับผู้ชาย มันก็ตามบทคาแร็คเตอร์นางร้ายอืม..มีคนถามว่าเจนนี่ลงรูทไหน…ที่จริงไม่ชัดเจน ช่วงแรกดูเหมือนจะเป็นฮาเร็ม แต่จบด้วยอองตัวร์ แต่ไม่รู้นางเคลียร์เกมได้หรือเปล่าเพราะนางร้ายมีบั๊กเพิ่มพาวเวอร์เข้าไป ไม่ใช่ประเด็นเพราะตอนนี้เราตามติดซีริลอยู่นางเอก ความสามารถอย่างหนึ่งคือสร้างศัตรู ไม่เข้าใจเหมือนกัน ตัวละครหญิงส่วนใหญ่มักจะไม่ชอบนางแบบไม่มีเหตุผลส่วนการใช้คำว่า “เพื่อน”ไม่เห็นแปลกเลย จากประสบการณ์ของไรท์ อุปส์ ไม่ใช่ ผิดๆ เอาใหม่&nbsp;จากการสังเกตผู้หญิงแอ๊บแบ๊วเวลาจะสับราง จะบอกคนนอกว่ากิ๊กทั้งหลายของนางเป็นแค่ “เพื่อน” กันส่วนถ้าเวลาเป็นแฟนกัน นางจะพูดว่า “ก็แค่กิ๊กๆกันเฉยๆ”ถ้าเป็นสามีเมื่อไหร่ นางจะบอกว่า “นี่แฟนเรา”&nbsp;ส่วนถ้าดาราหรือโอปป้าในดวงใจ นางจะบอกว่า “นี่ผัวฉัน”หรือใครจะเถียงว่าไม่จริง

 </div> 
