 <div style="word-wrap: normal;width:90%;">
			
				
คำเตือน :&nbsp;1.บทนี้เป็นบทเข้าพระนางระหว่างนางร้าย(เปิดโหมดอ่อยระดับสิบ)กับพระเอก เพราะฉะนั้นจะไม่เหมือนบทเข้าพระนางระหว่างนางเอกกับพระเอกแบบปกติ กรุณาทำใจก่อนอ่าน เราเตือนท่านแล้ว &nbsp;2.เด็กและเยาวชน สมควรได้รับคำแนะนำอย่างมาก และผู้ใหญ่โปรดระวังกาวจากนิยายติดมือเข้าใจตรงกันนะ&nbsp;(หลังจบภาคนี้จะทิ้งไว้หนึ่งสัปดาห์แล้วลบ เก็บลงไหดองเช่นเคยค่ะ ไม่หวั่นว่าไหดองจะเต็ม)—————————————————————————เขางุนงงไปวูบหนึ่ง จูบเมื่อสิบสองปีก่อน กับการอนุญาตให้จูบคืนได้พูดหยอกเธอไปอย่างนั้น แต่เธอเอาจริงเธอเขย่งขึ้นมาจูบริมฝีปากเขาอีกครั้งหนึ่ง คราวนี้กลับใช้ลิ้นเลียที่ริมฝีปากล่างเป็นทำนองเชิญชวน ริมฝีปากของเธอดูดกลืนริมฝีปากล่างของเขาอย่างดูดดื่มเป็นจูบแบบเด็กๆหัดจูบ เขาไม่ได้ตอบสนองเธอไป แต่ไม่ได้ต่อต้านหรือผลักไสเช่นกัน&nbsp;เธอเปลี่ยนจากการจูบริมฝีปากเป็นการไล่ริมฝีปากไปที่แก้มลงมาที่ซอกคอ แขนเธอโอบกระชับต้นคอเขาแน่นขึ้น เขาเริ่มรู้สึกตัว เขาปล่อยให้เหตุการณ์เป็นแบบนี้ต่อไปไม่ได้ เขาจะควบคุมตัวเองไม่ได้“ฉันจูบเธอแค่ครั้งเดียว ไม่ใช่หรือไง” เขาย้อนถาม น้ำเสียงเขาราบเรียบสนิทผิดกับอารมณ์ภายในรอยยิ้มของเธอดูยั่วเย้า “ก็ใช่ แต่เวลาผ่านไปตั้งสิบสองปี ต้องมีคิดดอกเบี้ยกันบ้าง”“เหลวไหล” เขาดุเธอไปเบาๆ&nbsp;เธอไม่ได้ทำท่าไม่พอใจที่ถูกเขาดุ รอยยิ้มเธอกว้างกว่าเดิม “หรือซีริลจะจูบฉันคืนจริงๆ”“เธอ..” เขาคิดคำพูดตำหนิเธอไม่ออก สุดท้ายเลือกที่จะไม่พูดแล้วดันร่างบางนั้นออกไปแทน&nbsp;&nbsp;“เธอกลับไปก่อน ตอนนี้ฉันอยากอยู่คนเดียว”“ไม่อยากกลับ” เธอดื้อแพ่งขึ้นมาอย่างไม่มีเหตุผล พร้อมกับเบียดตัวเข้ามาใหม่“ฉันไล่เธอแล้ว เธอฟังไม่เข้าใจหรือไง” เขาพยายามบังคับให้น้ำเสียงเย็นชาอย่างที่สุด“เข้าใจ แต่ไม่ไป” เธอตอบกลับมาพร้อมรอยยิ้มหยาดเยิ้ม แขนเธอเอื้อมมาคล้องคอเขาไว้อีกครั้งซีริลรู้สึกได้ถึงความร้อนภายในห้อง อากาศร้อนจนเหงื่อเขาแทบซึมทั้งๆที่ตอนนี้เป็นฤดูหนาว เขาแกะมือเธอออก แต่เธอไม่หยุดที่จะเอาตัวเข้ามาพัวพันเขารู้สึกว่าเขาอยู่ในห้องนี้กับเธอสองคนไม่ได้ เขาอาจจะเสียความควบคุมในไม่ช้า ถึงแม้ว่าสมองเขาจะสั่งให้หยุด แต่ร่างกายอาจจะหยุดไม่ได้เมื่อสู้กันด้วยเหตุผลไม่ได้ อีกฝ่ายไม่ฟัง เขาชักสีหน้าใส่พร้อมกับตวาดใส่เธอ“หยุดเดี๋ยวนี้ ไม่เข้าใจหรือไง”หญิงสาวตรงหน้าชะงัก ใบหน้าสวยของเธอสลดลงพร้อมกับน้ำตาคลอเอ่อขึ้นมาที่เบ้าตา “ซีริล เธอรังเกียจฉันงั้นหรือ”น้ำตาเธอรินไหลลงมาเป็นหยดคราวนี้เขาทำอะไรไม่ถูก ต้องยอมรับว่าเขาแพ้น้ำตาของเธอเหตุการณ์กลายเป็นกระอักกระอ่วน เขาไม่กล้าพูดจาตัดรอน ขณะเดียวกันรู้สึกว่าปล่อยให้เธอทำตามใจไม่ได้ขณะที่มือของเขาจะเอื้อมไปรั้งเธอเข้ามาเพื่อปลอบใจ แววตาเธอทอประกายบางอย่างออกมาวูบหนึ่ง แม้จะเป็นช่วงเวลาสั้นๆแต่เขาก็ทันสังเกตเห็นเขาชะงักมือทันที ดอกไม้กินแมลง…นี่เป็นแผนการของเธอ แผนบีบน้ำตา และเขากำลังจะติดกับดักหากความรู้สึกไม่ไวพอ คงไม่สังเกตเห็นแน่ๆเขาเริ่มเสียใจเล็กน้อยที่สอนอะไรให้เธอมากมาย ดอกไม้กินแมลงแถมยังพ่นพิษได้ดอกนี้ร้ายกาจเกินไปแล้วเมื่อรู้ตัวว่ากำลังจะพลาด สิ่งที่ควรทำคือถอยมาตั้งหลัก… เรื่องศักดิ์ศรีอะไรนั่นวางทิ้งไว้ก่อนเขาหันหลังกลับอย่างรวดเร็ว เร่งฝีเท้าเดินไปที่ชั้นวางของ กดไปที่ปุ่มลับเพื่อเปิดช่องลับกลับไปที่ห้องนอนนี่เป็นครั้งแรกในรอบหลายสิบปี ที่เขาหนีใครสักคน แถมยังเป็นการหลบหนีผู้หญิงแบบหมดท่า ถึงขนาดต้องใช้ทางเดินลับกลับมาตั้งหลักในห้องนอนหากใครรู้ว่าเขาต้องหลบหญิงสาวคนหนึ่งมาซ่อนตัวในห้องนอน จะกลายเป็นเรื่องน่าอับอายครั้งใหญ่ของเขาเลยทีเดียว เรื่องหน้าขายหน้านี้จะเป็นความลับที่เขาเก็บไว้ชั่วชีวิตแน่นอนโดยเฉพาะถ้าแวนรู้เข้า ไม่ต้องเดาสายตาของฝ่ายนั้นจะมองมาที่เขาอย่างเหยียดหยามว่าเขาช่างไร้น้ำยาผู้หญิงคนอื่นๆอย่างเช่นพวกสาวใช้หรือนางกำนัล แค่เขาใช้สายตาเย็นชากับคำพูดติเตียน ก็น้ำตาคลอล่าถอยไปแต่วิธีนี้ใช้ไม่ได้ผลกับเธอ คาดว่าเธอคงชินกับสายตาเย็นยะเยือก ถ้อยคำเย็นชา คำพูดตำหนิของเขาจนไม่รู้สึกรู้สาอะไรเขาไม่กล้าใช้กำลังผลักไสเธอ กลัวว่าเธอจะเจ็บหรือได้แผลอีกเช่นกัน ที่แย่กว่านั้นเขากลัวน้ำตาของเธอที่แย่ที่สุดคือเธอรู้ว่าเขากลัวน้ำตา และเธอรู้จักการใช้แผนบีบน้ำตาเสียด้วย“ฝ่าบาท” มหาดเล็กทำท่าแปลกใจที่เขาโผล่เข้ามาในห้องนอนอย่างเงียบๆ“ไปบอกท่านหญิงเรนิสว่าฉันไม่สบาย ให้เธอกลับไปก่อน ฉันไม่สะดวกออกไปส่ง”เขาคิดว่าเธอคงจะหงุดหงิดอาละวาดอยู่ในห้องทำงาน…ไม่รู้ว่าป่านนี้ห้องทำงานเขาจะเละเทะขนาดไหนเสียงดังโครมครามอยู่นอกห้องนอนเขาราวกับมีมือสังหารบุกเข้ามา มหาดเล็กที่กำลังจะก้าวขาออกจากห้องชะงัก&nbsp;ประตูห้องถูกกระแทกเข้ามาด้วยเวทลม เขาแทบจะอ้าปากค้างด้วยความตกตะลึง ก่อนจะปรับสีหน้าให้ดูขรึมเฉยเหมือนไม่มีอะไรเกิดขึ้นเรนิสยืนจังก้าอยู่หน้าประตูก้าวเข้ามาด้วยท่าทางมาดมั่น องครักษ์ที่กรูกันมาอยู่หน้าประตูเก้ๆกังๆตัดสินใจไม่ได้ว่าจะขวางเธอไว้ดีไหม&nbsp;นี่เป็นครั้งแรกสำหรับบรรดาองครักษ์วังหลวงที่ห้องบรรทมของเจ้าชายรัชทายาทถูกบุก โดยผู้บุกรุกไม่ใช่มือสังหารแต่เป็นพระคู่หมั้น&nbsp;ปกติควรต้องมีคนตะโกนว่ามีคนร้ายบุก ให้คุ้มครองเจ้าชาย แต่นี่ทุกคนต่างพูดอะไรไม่ออกและเป็นครั้งแรกของเขาที่มีผู้หญิงใจกล้าใช้กำลังบุกเข้ามายั่วยวนถึงห้องนอนในวังด้วยวิธีกระแทกประตูเข้ามาระหว่างที่ตัดสินใจไม่ได้ว่าควรจะสู้หรือปล่อยให้เธอเข้ามา องครักษ์ไม่ได้ความพวกนั้นกลับถูกเวทเถาวัลย์ของเธอจับมัดเอาไว้จนหมด แถมมหาดเล็กที่กำลังยืนรอรับคำสั่งจากเขาถูกเวทเถาวัลย์ของเธอลากออกจากห้องนอนเขาไปเรียบร้อย เธอก้าวเข้ามาอย่างมั่นใจ เวทลมของเธอผลักประตูปิดสนิทพร้อมเวทเถาวัลย์ปิดทับอีกชั้นกันคนเข้ามาองครักษ์ไม่ได้ความ สมควรเปลี่ยนยกชุด แค่ผู้หญิงคนเดียวจัดการไม่ได้แต่เขาไม่อยากโทษองครักษ์เสียทีเดียว ผู้หญิงคนเดียวที่ว่า เขาก็จัดการไม่ได้เหมือนกันริมฝีปากเขากระตุก นี่เป็นการยั่วยวนแบบไหนกัน ถ้าเป็นผู้ชายคนอื่นเจอผู้หญิงใจกล้าหน้าด้านแบบนี้บุกเข้าห้องคงขวัญผวาแน่ๆโชคดีเขาไม่ได้เลี้ยงเธอมาตั้งแต่เด็กเหมือนเซลด้า หากเด็กคนนั้นไปทำพฤติกรรมแบบนี้ที่ไหน..เขาจะสั่งกักบริเวณเธอและสั่งตามฆ่าผู้ชายคนนั้น โทษฐานที่ฝ่ายชายทำตัวล่อลวงให้ลูกสาวเขาไปยั่วยวน แน่นอน ลูกสาวของเขาไม่เคยผิด ทั้งหมดเป็นความผิดฝ่ายชาย…เขาเคยได้ยินมาบ้าง ในตำนานยุคโบราณรวมถึงละครเวที กล่าวถึงผู้กล้าใช้กำลังต่อสู้บุกเข้าไปในห้องนอนของหญิงสาวตระกูลสูงหรือเจ้าหญิงเพื่อพิสูจน์รักแท้ ต้องต่อสู้กับองครักษ์ของว่าที่พ่อตากว่าจะได้สมหวังในละครเวทีอยู่ มันควรเป็นชายหนุ่มผู้กล้าใช้กำลังทำการบุกฝ่าเหล่าองครักษ์เข้าไปชิงตัวเจ้าหญิงในวัง เจ้าหญิงแค่ขัดขืนพอเป็นพิธี หลังจากนั้นก็พาขึ้นหลังม้าออกไปครองรักแต่เขาไม่เคยได้ยินตำนานหรือละครเวทีเรื่องไหนพูดถึงการที่ท่านหญิงสักคนใช้กำลังบุกเข้าไปในห้องบรรทมเจ้าชาย จับองครักษ์มัดจนหมด ปิดประตูห้องเพื่อทำการยั่วยวนเธอกับเขายืนจ้องตากัน ไม่มีใครพูดหรือทำอะไรต่อเสียงเคาะประตูดังขึ้น เสียงจากภายนอกดังเข้ามา “ท่านหญิง ท่านดยุคส่งคนมาตามให้กลับ”&nbsp;“บอกไปว่าไม่กลับ คืนนี้ฉันจะค้างที่นี่” เธอตะโกนออกไป น้ำเสียงเธอเอาแต่ใจอย่างที่สุด “ใครกล้าเข้ามารบกวนฉันจะฆ่าทิ้งให้หมด”“ท่านหญิง ท่านหญิงขังเจ้าชายเอาไว้ในนั้นไม่ได้” อีกเสียงตะโกนเข้ามา คาดว่าน่าจะเป็นองครักษ์สักคนหนึ่งของเขา “รวมถึงค้างที่นี่ไม่ได้ มันไม่ถูกต้องตามธรรมเนียม”“ได้สิ ฝ่าบาทแค่ขัดขืนพอเป็นพิธีไปอย่างนั้น เดี๋ยวก็ยินยอม”หลังจากคำพูดประโยคนี้จบ…เสียงเคาะประตูจากนอกห้องเงียบกริบทันที คาดว่าคืนนี้คงไม่มีใครบุกเข้ามามุมปากเขากระตุก เขาควบคุมสีหน้าไม่ได้เสียแล้ว… “ขัดขืนพอเป็นพิธี เดี๋ยวก็ยินยอมหมายความว่าอย่างไร”“ถ้าไม่ได้ขัดขืนพอเป็นพิธี ก็ต้องตะโกนเรียกคนมาช่วยถูกไหม” สีหน้าเธอดูเจ้าเล่ห์กว่าทุกที ดวงตาหรี่ลงเป็นทำนองว่า หากเขาจะตะโกนเรียกใครมาช่วยก็ได้ เธอไม่ถือสาใบหน้าเขาเปลี่ยนเป็นดูไม่ได้ เขาติดอยู่ในห้องกับผู้หญิงสองคน ถ้าเขาตะโกนเรียกใครมาช่วย…เรื่องนี้เป็นยิ่งกว่าความน่าอับอายของเขาแล้ว เรื่องนี้คงเป็นที่ถูกครหาในหมู่ชายชนชั้นสูงไปอีกหลายสิบปี“เธอกลับไปได้แล้ว” เขายืนยัน พร้อมกับใช้ดาบน้ำแข็งของเขาตัดเถาวัลย์หน้าประตูห้องนอน ถ้าใช่ไฟเผา เขากลัวว่าประตูห้องนอนจะพลอยไหม้ไฟไปด้วย เผลอๆถ้าไฟลามไหม้ไปทั้งพระราชวัง จะเป็นเรื่องใหญ่กว่าเดิม“ไม่กลับ คืนนี้จะนอนในห้องนี้” ใบหน้าเธอเชิดขึ้นบ่งบอกว่าหากเขาไม่ลากเธอออกไป ยังไงเธอก็ไม่กลับ พร้อมกับสร้างเถาวัลย์เพิ่มขึ้นมาอีกสองชั้นเขาถอนหายใจ เลิกทำตัวเป็นคนสวนตัดต้นไม้ “เด็กดื้อ &nbsp;ทั้งดื้อทั้งโง่จริงๆ เธอจะค้างที่นี่ได้อย่างไร ไม่งั้นวันพรุ่งนี้ได้เกิดเรื่องใหญ่แน่ๆ”ข่าวลือคงจะฉาวโฉ่ไปทั่ว นั่นไม่เป็นผลดีกับทั้งเขาและเธอแน่นอนความสัมพันธ์แบบลึกซึ้งระหว่างชายหญิงที่ยังไม่ได้แต่งงาน ส่วนใหญ่ต้องทำเป็นการลับ เวลามีข่าวหลุดรอดออกมา ก็จะเป็นแค่ข่าวซุบซิบนินทาก้ำกึ่งว่าจะจริงหรือไม่จริง ไม่มีใครเขาทำเอิกเกริกแบบนี้&nbsp;เธอยังยืนกรานส่ายหน้าไม่รับฟังเหตุผลของเขา“เธอพูดไม่รู้เรื่องแล้ว งั้นฉันจะไปนอนที่อื่น”เขาหาวิธีออกจากห้องแบบอื่นก็ได้&nbsp;เธอถลาเข้ามาซบที่อกของเขา แขนเธอโอบเขาไว้แน่น “ไม่ให้ไปด้วย”การยั่วยวนของเธอช่างล้ำหน้าใครๆ…เขาขอสรุปว่าเธอเป็นผู้หญิงที่หน้าด้านที่สุดตั้งแต่ที่เขาเคยถูกยั่วยวนมาใครเป็นคนสอนเธอให้ทำแบบนี้ ที่แน่ๆเขาไม่เคยสอนเธอแน่ๆริมฝีปากเธอค่อยๆไล่จูบจากต้นคอมาที่แก้มก่อนที่จะประกบกับริมฝีปากเขา เธอค่อยๆดูดริมฝีปากเขาอย่างแช่มช้าขณะเดียวกันอ่อนหวาน มือของเธอเกี่ยวต้นคอเขาเอาไว้พร้อมกับที่ลำตัวที่มีส่วนเว้าส่วนโค้งของเธอเริ่มเสียดสีกับเขาเขารู้สึกร้อนรุ่มไปทั้งตัว พยายามดันเธอออกไป แต่เธอกลับเกี่ยวต้นคอเขาไว้แน่นกว่าเดิมขณะที่เขาไม่กล้าผลักเธอออกเต็มแรง&nbsp;เหตุการณ์คืนนี้เกือบจะไปอยู่ในจุดที่หยุดไม่ได้แล้วเธอผละริมฝีปากออกพร้อมกับใช้ลิ้นเลียริมฝีปากล่างอย่างยั่วเย้า ก่อนที่จะเขย่งตัวเพื่อจูบเขาซ้ำอีกครั้งเขาใช้นิ้วมือกันริมฝีปากเธอไว้ น้ำเสียงเขากลับแหบแห้ง “หยุดได้แล้ว ถ้าเธอไม่หยุด ฉันจะหยุดไม่ได้ ฉันไม่ใช่ภูเขาน้ำแข็งที่ไร้ความรู้สึก”เธอทำให้เขาตกตะลึงกว่าเดิม ริมฝีปากนั้นกลับแย้มยิ้มแล้วจูบที่นิ้วมือของเขาแทน เธอปลดเชือกที่รัดชุดกระโปรงของเธอตรงช่วงอกออกเปิด ชุดกระโปรงตัวนอกของเธอเลื่อนหลุดออกไปเผยให้เห็นคลอเซ็ตตัวในที่ทั้งรัดรูปทั้งบางเบาจนแทบไม่ปิดอะไรเลย…ชุดกระโปรงตัวนี้นอกจากจะอวดเนื้อหนังแล้วยังปลดได้ง่ายดาย แค่กระตุกเชือกตรงอกมันก็แทบจะหลุดออกมาหมดโชคดีแค่ไหนที่ร่างกายเขาตอนนี้อายุน้อย หากเป็นร่างเดิม หัวใจเขาอาจจะหยุดเต้นเฉียบพลันโดยไม่ต้องรอดื่มไวน์พิษแก้วนั้นเขาเคยปลดชุดหญิงสาวมาไม่น้อยไม่ว่าจะกระดุมหน้า กระดุมด้านหลังหรือแบบเชือกร้อย ไม่เคยเห็นชุดแบบไหนปลดได้ง่ายแบบชุดนี้มาก่อนเขาสาบานได้ หากเขาเป็นพระราชาเมื่อไหร่ จะออกกฎหมายเกี่ยวกับการตัดเย็บเสื้อผ้าสตรี ห้ามไม่ให้มีเสื้อผ้าอวดเนื้อหนังและถอดง่ายจนเกินไปช่างตัดเสื้อที่ไหน ออกแบบเสื้อผ้าชุดนี้ออกมา เป็นช่างตัดเสื้อที่ไร้สามัญสำนึกเสียจริงสติบอกเขาว่านี่เป็นเด็กที่เขาดูแลมาตั้งแต่อายุ 14 แถมเขากับเธอยังไม่ได้เข้าพิธีแต่งงานกัน ไม่ว่าเธอจะน่ากลืนลงท้องแค่ไหน เขายังหยิบมากินไม่ได้ โดยเฉพาะที่นี่เป็นพระราชวัง คนรู้เห็นตั้งมากมาย หากทำอะไรในนี้ วันพรุ่งนี้ทุกคนจะรู้กันหมดเธอยังเป็นเด็ก ทำอะไรไม่รู้ความอยู่บ้าง แต่เขาเป็นผู้ใหญ่แล้ว ความยับยั้งชั่งใจย่อมสูงกว่าพิธีแต่งงานไม่ใช่ว่าจะเกิดขึ้นภายในปีสองปีนี้ด้วย เขายังไม่เห็นทางด้วยซ้ำว่าเขาจะได้รับอนุญาตให้แต่งงานกับเธอเร็วๆนี้ลำคอเริ่มแห้งผาก อากาศร้อนขึ้นมาทันที เขาเบือนหน้าหลบภาพตรงหน้าแล้วถามสิ่งที่สงสัย “เธอไปเรียนเรื่องพวกนี้มาจากไหน ฉันจำได้ว่าไม่เคยสอน”ใครเป็นคนสอนเรื่องพวกนี้กับเธอ…เขาเคยคิดว่าลูกเป็ดตัวน้อยของเขาจะไร้เดียงสากว่านี้&nbsp;“หนังสือละครเวที” เธอตอบด้วยความมั่นใจ “แล้วก็ไปถามพวกดาราละครเวทีด้วยว่าการยั่วยวนทำอย่างไร”เอาไว้เขาเป็นพระราชาเมื่อไหร่ จะสั่งปิดโรงละครทั้งอาณาจักร สถานที่อโคจรนอกรีตแบบนี้ไม่ควรมีไว้เขาปลดเสื้อตัวนอกของตัวเองมาคลุมตัวให้เธอ ยังไม่กล้ามองตรงๆ พยายามกล่อมเธอให้กลับไป“ไปแต่งตัวให้เรียบร้อยแล้วกลับบ้านไปได้ละ เรื่องพวกนี้เอาไว้เราแต่งงานกันก่อนค่อยเรียนรู้”ขณะที่มือของเขากำลังผละออกไปเธอกลับดึงมือข้างหนึ่งของเขาไว้พร้อมกับปลดเสื้อของเขาที่คลุมตัวเธอลงแล้วดึงมือเขาให้สัมผัสไหล่ของเธอไล่มาจนถึงทรวงอกใต้คลอเซ็ตเนื้อบางเบาที่แทบจะกั้นอะไรไว้ไม่ได้เขาสะบัดมือออกทันทีเหมือนสัมผัสของร้อนแล้วหันหลังกลับ ตั้งใจจะออกจากห้องไปหาที่นอนที่อื่นแล้วทิ้งเธอไว้ที่นี่เขาเคยผ่านผู้หญิงมาไม่น้อย คนที่อยากขึ้นเตียงเขามีมากมายตั้งแต่เชิญชวนแบบเขินอายอย่างเฌอร์ มีทั้งแบบยั่วยวนแบบมิแรนด้าหรือบรรดาสาวใช้หลายคน แบบหน้าไม่อายแบบวีราเนส แต่ต้องยอมรับว่าไม่มีวิธีการของใครที่ใจกล้าและหน้าด้านเท่าลูกเป็ดตัวนี้ของเขาเลย ที่ร้ายกว่านั้นคือเธอน่าสัมผัสกว่าคนอื่นๆที่ผ่านมาหลายเท่าตัวและนั่นจะทำให้เขาอดใจไม่ได้ลูกเป็ดของเขากลับร้ายกาจกว่าที่คิด เธอกลับพุ่งเข้ามาโอบเขาไว้จากด้านหลังอย่างแน่นหนา ทรวงอกอวบอิ่มขอบเธอแนบชิดกับแผงหลังของเขา ความรู้สึกรุ่มร้อนเข้าครอบงำ เขารู้สึกได้ว่าความอดทนเขาใกล้จะหมดแล้ว หลักการของเขาเริ่มจะพ่ายแพ้กับความต้องการของทั้งร่างกายและหัวใจ ส่วนลึกๆในใจบอกเขาว่านี่คือสิ่งที่เขาอยากได้ไม่ใช่หรือ&nbsp;เขาเม้มริมฝีปาก เน้นคำพูดกับเธอ “ปล่อย”“ไม่ปล่อย” น้ำเสียงเธอบอกถึงความดื้อดึงอ้อมแขนของเธอกลับรัดแน่นขึ้น หญิงสาวทำมากกว่านั้น เธอเริ่มเขย่งตัวมาจูบที่หลังคอเขา ความรู้สึกต้องการสัมผัสเธอให้มากกว่านั้นทำให้เขาร้อนรุ่มไปหมด“อย่าเล่นกับไฟ ฉันเตือนเธอแล้ว” เขาเค้นเสียงพูดทีละคำ ถึงแม้ว่าจะห่างหายจะเรื่องพวกนี้ไปนาน ไม่ได้แปลว่าเขาทำไม่ได้และไม่ได้แปลว่าเขาไม่มีความรู้สึกต้องการ“ไม่ใช่ไฟเสียหน่อย” น้ำเสียงของเธอทั้งหวานทั้งออดอ้อน “ก็แค่น้ำแข็งก้อนหนึ่งที่กอดเท่าไหร่ก็ไม่ยอมละลายเสียที ไม่รู้ต้องกอดอีกนานไหม”เธอคลายอ้อมแขนออกมือของเธอเริ่มสอดเข้าไปในเสื้อตัวในของเขา ฝ่ามืออุ่นร้อนของเธอลูบไล้ที่หน้าท้องก่อนจะเริ่มเลื่อนลงต่ำ เขาคว้ามือข้างนั้นของเธอไว้ทันที หันหลังกลับไปสบตาเธอ แววตาเขาเหมือนมีเปลวไฟอยู่ในนั้น“เด็กบ้า นี่เธอจะทำอะไร”รอยยิ้มเธอเย้ายวนอย่างประหลาด ริมฝีปากเธอแย้มออกมาเป็นคำพูดที่ไม่มีเสียงว่า “ทำให้น้ำแข็งละลาย”เธอยังคงพูดอย่างยียวนต่อ “ทำขนาดนี้แล้วยังไม่รู้สึกอะไร หรือว่า…ซีริลทำไม่เป็น”เขาเผชิญหน้ากับเธอทันที คำพูดสบประมาทแบบนี้ ครั้งหนึ่งเคยมีคนพูดกับเขาเหมือนกัน แววตาเขาแทบจะพ่นไฟออกมาได้“เธออยากเรียนเรื่องแบบนี้งั้นหรือ”หญิงสาวตรงหน้ายังคงยิ้มแบบยั่วยวน “ถ้ามีคนสอน..”เด็กโง่…เธอคิดว่าเธอรู้จักเขาดีแล้วงั้นหรือ เขาถือว่าเขาเตือนเธอหลายครั้งแล้วอยากเรียนใช่ไหม…งั้นได้…—————————————-เขาโอบเอวเธอไว้ด้วยแขนข้างหนึ่ง มืออีกข้างกระตุกสายรัดด้านหน้าคลอเซ็ตของเธอลง ริมฝีปากประกบกับริมฝีปากเธอพร้อมดูดกลืนความหอมหวานซ้ำแล้วซ้ำอีก ปลายลิ้นเขาสอดเข้าไปในโพรงปากม้วนกระหวัดเอาปลายลิ้นของเธออย่างหยอกล้อเป็นเชิงสอนว่าการจูบจริงๆควรทำอย่างไร จนเธอเริ่มหายใจไม่ออกเขาถึงได้ผละออกจากริมฝีปากที่เริ่มบวมเจ่อของเธอร่างบางๆที่ดื้อดึงตอนนี้แทบทรงตัวไม่อยู่ หากแขนเขาไม่รัดไว้เธอคงทรุดไปกองกับพื้น คนในอ้อมแขนเขาอ่อนระทวยไปหมด ผมที่เกล้าไว้ไม่เป็นทรง ดวงตาหวานฉ่ำ ชุดคลอเซ็ตที่ถูกดึงเชือกที่อกออกแทบจะหลุดออกไปจากตัวเผยให้เห็นทรวงอกที่เต่งตึงข้างหนึ่งเต็มๆ แขนของเธอโอบคอเขาไว้ราวกับว่าถ้าเธอไม่มีที่ยึดเกี่ยวแล้วเธอจะยืนเองไม่ได้เขากระชับร่างบางแล้วอุ้มเธอขึ้นมาวางบนเตียง ชุดคลอเซ็ตถูกดึงออกไปแล้วโยนทิ้งไว้บนพื้น ทรวงอกอวบอิ่มอวดโฉมอยู่ตรงหน้าเขา ริมฝีปากเขาจูบไปที่เนินอกไล่ลงมาที่จุดอ่อนไหวแล้วขมเม้มอย่างแผ่วเบาตามด้วยการใช้ปลายลิ้นสัมผัส เสียงครางเบาๆของเธอดังขึ้นมาเป็นช่วงๆ เขาค่อยๆพรมจูบไปทั่วเรือนร่างของเธอ แทบไม่มีส่วนไหนที่ไม่ถูกสัมผัส ก่อนจะปลดชั้นในตัวเล็กซึ่งเป็นอาภรณ์ชิ้นสุดท้ายออก สายตาเริ่มสำรวจเพ่งมองร่างเปลือยสวยเหมือนรูปปั้นที่อ่อนปวกเปียกไปหมดจนปล่อยให้เขาทำอะไรก็ได้ตามอำเภอใจ“ว่าอย่างไร เด็กโง่” เขาหัวเราะเสียงต่ำๆ “ฉันเตือนเธอแล้ว”XxxxxxxxxxxxxxxxxxxXเช้าวันถัดมา สภาพห้องดูไม่จืด เต็มไปด้วยเศษเถาวัลย์ของเธอที่ถูกตัดเป็นชิ้นๆ เขาเพิ่งสังเกตเห็นว่าที่ประตูห้องเถาวัลย์ของเธอมีหนามโผล่ออกมาเป็นชั้นๆราวกับเอาไว้ป้องกันศัตรูบุกเวลามีสงครามกับอาณาจักรอื่น เขาจะให้เธอใช้เวทชนิดนี้คลุมกำแพงเมืองไม่ให้ศัตรูบุกมาข้อดีของวัยเยาว์คือออกแรงมากแค่ไหน ยังตื่นขึ้นมาแบบสดชื่นได้โดยไม่อิดโรยสักนิด เขาก้มลงจูบที่แก้มของหญิงสาวด้านข้างเบาๆ แขนของเธอที่โผล่พ้นผ้าห่มออกมาเต็มไปด้วยรอยสีชมพูจางๆผลจากสงครามบนเตียงเมื่อคืน&nbsp;เหตุการณ์เมื่อคืนนั้นช่างหวานล้ำ แต่ความรู้สึกยามเช้านี้คือ เขาไม่รู้ว่าเขาควรจะทำอย่างไรต่อ&nbsp;เวลาผ่านไปอีกเกือบชั่วโมงเขาเดินวนเวียนไปมาเหมือนหนูที่ติดกับดักอยู่หลายรอบ สายตามองไปที่หญิงสาวที่หลับอย่างแสนสุขบนเตียงของเขาไม่มีทีท่าว่าจะตื่น ผมของเธอสยายแผ่เต็มหมอนเขาละเมิดหลักการ จับเด็กในปกครองกินไปแล้ว… สุดท้ายดอกไม้ที่ปลูกเพื่อเอาไว้ดู เขากลับเอาเข้าปากลงท้องจนไม่เหลือซากคิดดูให้ดีๆ เขาไม่แน่ใจว่าใครเป็นฝ่ายจับใครกินกันแน่แต่เอาเถิด เพื่อศักดิ์ศรีของเขา ย่อมสมควรพูดว่าเขาจับเธอกินเรื่องที่เธอมาอยู่บนเตียงเขา ทั้งพระราชวังคงรู้กันทั่วเพราะเธอเข้ามาทางประตูชัดเจน และไม่ได้กลับออกไป รวมถึงท่านดยุคส่งคนมาตามแต่เธอไม่ยอมกลับ และยังนอนในห้องนอนเขา ไม่ใช่ห้องพักสำหรับแขกเธอบุกเข้ามาในห้องนอนเขาเอิกเกริก องครักษ์มหาดเล็กเห็นกันหมด อีกทั้งเสียงครวญครางของเธอเมื่อคืนดังขนาดนั้น เป็นไปไม่ได้ที่องครักษ์หน้าห้องจะไม่ได้ยินเขากับเธอยังไม่ได้แต่งงาน เรื่องลักลอบได้เสีย ถ้าจะมีสมควรเป็นแบบลักลอบ อย่างมากคนก็ซุบซิบนินทา ควรเกิดขึ้นแบบลับๆในคฤหาสน์นอกเมือง หรือสถานที่ที่นัดพบกันเป็นการส่วนตัว แต่การได้เสียกันแบบเอิกเกริกกลางพระราชวังให้ผู้คนรู้กันทั่วแบบนี้เป็นเรื่องใหญ่ หลักฐานคาตาใต้จมูกพระราชา แถมท่านดยุคคงทราบเช่นกัน ไม่รู้ว่าจะโกรธแค่ไหนปัญหาเยอะแยะมากมายไปหมด พระราชาไม่น่าจะทรงยินยอมให้มีพิธีแต่งงานง่ายๆ แต่ถ้าไม่แต่งงานหลังจากมีเรื่องแบบนี้เกิดขึ้นก็ไม่เหมาะอีกเช่นกัน และเขายังคิดไม่ออกว่าควรจะทำอย่างไรก่อกบฏเพื่อจะแต่งงานผู้หญิงคนหนึ่ง?หรือให้เธอรอ? อีกไม่กี่ปีพระบิดาก็จะประชวรสิ้นพระชนม์ไปเอง ตอนนั้นค่อยว่ากัน แต่ความรู้สึกเธอจะเป็นอย่างไรหากต้องให้เธออดทนรอพร้อมแบกรับคำครหา เขาไม่อยากทำอย่างนั้น และท่านพ่อของเธอคงโกรธมากความคิดเริ่มสับสนหรือว่าจะแหกกฎของราชวงศ์ แต่เขาไม่ใช่น้องชายลูกแหง่ที่แหกกฎเสียทุกอย่างแต่ในเมื่อน้องชายทำได้ เขาก็น่าจะทำได้…หรือว่าเขาจะลองทำแบบเดียวกันอะไรที่ไม่เคยลองทำ อาจจะต้องลองดูเขาตัดสินใจหยิบกระดาษและปากกาเวทแท่งหนึ่งขึ้นมาร่างหนังสือฉบับหนึ่งเตรียมไว้เธอตื่นขึ้นทำท่างัวเงีย หยิบเสื้อคลุมนอนตัวหลวมโคร่งของเขาวางไว้มาสวม ตัวเสื้อคลุมหลุดลงมาเผยให้เห็นไหล่ขาวเนียนสวยและเนินอกข้างหนึ่งอย่างชัดเจนแต่เธอไม่สนใจจะดึงมันมาปิดเขากลืนน้ำลายลงคอ รู้สึกได้ถึงลำคอแห้งผาก แล้วนั่งลงข้างเธอ ดึงสาบเสื้อคลุมข้างนั้นมาปิดร่างเธอให้มิดชิดก่อนที่ความคิดอกุศลจะแล่นไปไกลกว่านี้“ซีริล” น้ำเสียงเธอทั้งอ่อนหวานทั้งออดอ้อน “มีชาสมุนไพรไหม…ถ้าเกิดฉันตั้งครรภ์ลูกนอกสมรสขึ้นมาเราจะทำอย่างไร”มือเธอเอื้อมมาลูบแก้มเขาอย่างอ่อนโยน สายตาหวานเชื่อม&nbsp;ของพวกนั้นเขาให้คนเอาไปทิ้งหมดแล้ว จะมีได้อย่างไร ถึงมี ชาสมุนไพรพวกนั้นเขาคงไม่ชงให้เธอดื่มเขาอยากมีลูกกับเธอ มีลูกสาวน่ารักๆแบบเซลด้าสักคนก็ดีเหมือนกัน“ตอนนี้ยังเช้าอยู่ เธอรีบลุกขึ้นมาแต่งตัว เราไปที่ที่หนึ่งกันก่อนที่คนจะตื่นกัน” คนในที่นี้เขาหมายถึงพระบิดา เขาต้องรีบจัดการเรื่องนี้ให้เรียบร้อยก่อนที่ผู้มีอำนาจสูงสุดจะตื่นและมีคนเอาเรื่องนี้ไปรายงาน…ถ้าพระบิดารับรายงานและมีรับสั่งมา นั่นจะเป็นสิ่งที่เขาอาจจะแก้ไขได้ยาก ต้องใช้หัวคิดมากมายในการแก้ไข“เราจะไปที่ไหนกัน” เธอลุกขึ้นจากเตียงอย่างอิดออด ”เสื้อผ้าอยู่ที่ไหนหมดแล้ว”มุมปากเขาแทบกระตุก เขาลืมเรื่องนี้ไปเสียสนิท เสื้อผ้าเมื่อคืนของเธอคงไม่อยู่ในสภาพที่จะเอากลับมาใส่ได้ เขารีบใช้เวทตัดต้นไม้มีหนามพวกนั้นของเธอ เปิดประตูห้อง สั่งให้ใครสักคนไปหาเสื้อผ้าชุดใหม่มาให้องครักษ์หน้าห้องนอนของเขารักษามารยาทด้วยการก้มหน้าไม่มีใครกล้ามองเข้ามาในห้องที่ตอนนี้เละเทะเต็มไปด้วยเศษเถาวัลย์ เขาเห็นหลายคนกลั้นยิ้มป่านนี้ในหมู่องครักษ์คงร่ำลือไปทั่วถึงความป่าเถื่อนกล้าได้กล้าเสียของเธอ และเขาแค่ขัดขืนพอเป็นพิธี…หากเรื่องหน้าอับอายนี้แพร่ออกไป เขาจะเอาหน้าไปไว้ที่ไหน ภาพพจน์ของเขา…คงไม่เหลือน้ำเสียงเขาราบเรียบสนิทและเย็นชา “ถ้าฉันรู้ว่าใครเอาเรื่องนี้ไปพูด ฉันจะลงโทษอย่างหนัก”เขาหยิบหนังสือฉบับนั้นใส่ในกระบอกใส่เอกสารถือออกไปพร้อมกับจูงมือเธอข้างหนึ่งเขาไม่ได้เรียกรถม้าแต่ขี่ม้าออกไปแทน แต่พอมองหญิงสาวในอ้อมแขนขณะนั่งบนม้าด้านหน้าเขา สีหน้าเธอไม่ดีนัก เขาฉุกคิดขึ้นมาได้…หลังจากผ่านเรื่องเมื่อคืนมา เช้านี้นั่งบนม้าอาจจะไม่ค่อยสบายนัก“พอไหวไหม” เขาถามเบาๆ เธอพยักหน้ากลับมา “เอาไว้ขากลับค่อยหารถม้าสักคัน”เขาจูงมือเธอเข้ามาในวิหารหลักของเมืองหลวง ขอพบนักบวชสักคนหนึ่ง ใครก็ได้นักบวชฝึกหัดอึกอักอยู่อึดใจหนึ่งแล้วไปตามนักบวชชั้นผู้ใหญ่ออกมาเขายื่นกระดาษฉบับนั้นให้เธออ่าน “เธอลองอ่านดู มีตรงไหนไม่พอใจบ้าง”หญิงสาวคว้ากระดาษฉบับนั้นไปอ่าน ดวงตาเป็นประกายขึ้นมาทันที “นี่มัน…”เสียงฝีเท้าคนก้าวเข้ามาในห้องโถงของวิหาร เขาจำนักบวชชั้นผู้ใหญ่คนนี้ได้“ท่านนักบวช” เขาพูดอย่างสุภาพ “ฉันต้องการพยานในการทำพันธะสมรส”“ฝ่าบาท” เสียงนักบวชผู้นั้นแย้งขึ้นมา “การสมรสของราชวงศ์ต้องมีพระราชานุญาตรวมถึงมีหมายกำหนดการแจ้งมาที่วิหารก่อน”เขานึกอยู่แล้วว่ามันไม่ง่าย แต่นั่นไม่ใช่ปัญหา เขามีวิธีของเขา“ถ้าอย่างนั้นเราไม่จำเป็นต้องมีพยาน แค่หยดเลือดลงไปบนหนังสือสมรสก็เสร็จแล้ว”“นี่เป็นการแต่งงานกันแบบลับๆหรือเปล่า” เธอถามเขาแบบอายๆเขาไม่ตอบคำถามเธอ เรียกว่าแบบลับๆคือไม่ได้รับอนุญาต ไม่มีพิธี ไม่มีงานเลี้ยงฉลอง รวมถึงไม่ได้ใส่ชุดพิธีการด้วย…ก็น่าจะเรียกว่าแต่งงานแบบลับๆได้ขณะเดียวกันก็ถือว่าแต่งงานกันอย่างเปิดเผยคือทำพันธะสัญญาการสมรสในวิหารหลักของเมืองหลวงให้ทุกคนรู้โดยทั่วกัน เขาเป็นเจ้าชายรัชทายาท จะแต่งงานทั้งทีต้องทำอย่างเปิดเผย…แต่งงานลับๆอย่างเปิดเผยเขาจูงมือเธอมาที่แท่นบูชา วางพันธะสมรสที่ไม่สมบูรณ์ลงไปนักบวชชายคนหนึ่งจะก้าวเท้ามาขวางไว้ แต่พอสบสายตาเย็นชาดุจภูเขาน้ำแข็งของเขาแล้วต้องล่าถอยไป“ฉันเป็นพยานให้เอง” เสียงนุ่มนวลดังขึ้นมาจากด้านหลังทุกคนหันไปมองเป็นตาเดียว นักบวชหญิงคนหนึ่งอายุราวๆ 30 ปีเศษ เส้นผมสีน้ำตาลหยิก มีกระที่แก้มสองข้าง หน้าตาเธอดูธรรมดาจนแทบจะกลืนไปกับฝูงคนแต่มีบางอย่างที่ทำให้เขารู้สึกว่าเธอไม่ธรรมดาเสียงนักบวชอาวุโสกระซิบ “คนนั้นใคร”“เมื่อวานมีคณะนักบวชจากแคว้นบาร์ตันมาเยี่ยมเยือน น่าจะเป็นนักบวชหญิงที่มากับคณะ” เสียงนักบวชที่อายุน้อยกว่ากระซิบบอก “มากันหลายคน ทำให้จำไม่ได้ว่ามีใครบ้าง”นักบวชหญิงคนนั้นก้าวมาหน้าแท่น นักบวชอาวุโสขยับตัวออกมาขวาง “ท่านนักบวชหญิง ฉันไม่คุ้นหน้าคุ้นตาท่านมาก่อน ไม่ทราบว่าท่านเป็นใคร เป็นนักบวชที่มาจากแคว้นบาร์ตันหรือ”“ฉันไม่ได้อยู่ที่นั่น แต่เคยอยู่ที่นั่นช่วงหนึ่ง หากจะบอกว่ามาจากที่นั่นก็เรียกว่าได้เช่นกัน”นักบวชอาวุโสงุนงงกับการตอบคำถามที่กำกวมของเธอ เขาเปลี่ยนคำถาม“ท่านชื่อว่าอะไร”นักบวชหญิงทำท่าครุ่นคิดครู่หนึ่ง ก่อนจะตอบว่า “ฉันไม่มีชี่อ แต่เคยมีคนเรียกฉันว่า เดอา”นักบวชอาวุโสคนนั้นชะงักไป ดวงตาเบิกโพลงมองเธออย่างตกตะลึง และไม่ได้เขามาขวางเธออีกนักบวชหญิงหันมายิ้มให้เขากับเรนิส รอยยิ้มของเธอละไมขณะเดียวกันดูลึกลับ เขารู้สึกว่าดูคุ้นตาน้ำเสียงเธอไพเราะนุ่มนวลขัดกับใบหน้าที่ดูดาษดื่น “ของที่หา คืออะไร และหาเจอหรือยัง”ความกระจ่างบางอย่างทำให้เขายิ้มออกมา “หาเจอแล้ว ขอบคุณมากสำหรับทุกอย่าง”“งั้นเริ่มกันดีไหม ฉันไม่ได้มีเวลามากนัก”สายตาของเขามองพันธะเวทบนแท่นบูชา และหันไปมองเจ้าสาวเจ้าสาวสภาพไม่ได้ดูดีนัก จากการนั่งบนหลังม้าลมสะพัดแถมตอนเช้าไม่ได้มีใครทำผมให้ดีๆทำให้เส้นผมยาวของเธอยุ่งเล็กน้อย ชุดที่ใส่เป็นชุดที่หามาแบบรีบๆเมื่อเช้า แบบนางกำนัลในวังใส่กันทั่วไปพระราชาคงจะกริ้วไม่น้อย…และคงต้องมีบทลงโทษบางอย่าง…แต่ไม่เป็นไร เป็นเรื่องของอนาคตซีริลหยิบเข็มทองคำเล่มหนึ่งขึ้นมาก่อนหยดเลือดของตัวเองลงไป และส่งอีกเล่มหนึ่งให้กับเธอ หญิงสาวด้านข้างเขาทำแบบเดียวกันโลหิตที่หยดทำให้เกิดวงแหวนสีทองรอบพันธะเวทฉบับนั้น พร้อมกับเสียงประกาศของนักบวชหญิงคนนั้นว่าพันธะได้รับการรับรองว่าสมบูรณ์แล้วแม้จะดูทุลักทุเลไปบ้าง ไม่มีครอบครัวทั้งสองฝ่าย แต่นั่นไม่ใช่เรื่องใหญ่ พยานหลักในพิธีสมรสของเขาเรียกว่าพิเศษและศักดิ์สิทธิ์กว่าของคนอื่นแน่นอนพยานและแขกเหรื่อคนอื่นๆงั้นหรือ บรรดานักบวชที่ยืนตะลึงอยู่แถวนี้ไง ถือว่าทุกคนเห็นแล้วว่าเขาทำพันธะสมรสที่นี่&nbsp;ทุกอย่างครบตามแบบแผน มีเจ้าบ่าว เจ้าสาว พันธะเวท มีการหยดโลหิต ทำขึ้นบนแท่นบูชาในวิหาร ได้รับการรับรองจากสวรรค์ และมีนักบวชเป็นพยานมากมายหลังจากพิธีเสร็จ นักบวชหญิงที่เป็นพยานหลักในพิธีสมรส หายไปอย่างไร้ร่องรอยขากลับไม่ได้เร่งรีบเหมือนขามา เขาหารถม้ารับจ้างให้คันหนึ่งไปส่งเขากับเธอไปคฤหาสน์ของเธอนี่เป็นครั้งแรกในชีวิตอีกเช่นกัน ที่นั่งรถม้ารับจ้างเก่าๆค่าจ้างไม่กี่เหรียญเงินด้วยซ้ำ แต่เขาไม่มีเงินที่น้อยกว่าเหรียญทอง คนขับรถม้าตัวสั่นงันงกอย่างน่าสงสารตั้งแต่ตอนที่ถูกเขาเรียกให้ไปส่ง มือที่รับเหรียญทองสั่นแทบจะทำเหรียญตก ที่แย่กว่านั้นคือเกือบเข้าบ้านของเธอไม่ได้เพราะคนเฝ้าประตูไม่ยอมให้รถม้าเก่าๆเข้าไป จนกระทั่งหญิงสาวผู้เป็นลูกสาวเจ้าของบ้านยื่นหน้าจากหน้าต่างรถม้าแสดงตัวว่าเธอโดยสารรถม้าคันนี้กลับมาสีหน้าพ่อบ้านยันสาวใช้แต่ละคนบรรยายได้ยากยามเห็นเขากับเธอลงจากรถม้ารับจ้าง ยิ่งเห็นสภาพเธอเต็มตา เลดี้มาร์ธาครูพี่เลี้ยงของเธอถึงกับเข่าอ่อนต้องให้สาวใช้ประคองเขานั่งทำใจในห้องรับแขกเตรียมรับมือกับโทสะของท่านดยุค เขาเคยมีลูกสาว พอเข้าใจดีหากเป็นเขางั้นหรือ เขาคงสั่งให้สับผู้ชายคนนั้นเป็นพันๆชิ้น แล้วโยนเนื้อให้แร้งกินให้หายแค้น ก่อนสับเป็นชิ้นๆเขาขอใช้เวทสายฟ้าถล่มให้เกรียมก่อนด้วยลูกสาวเขาจะเป็นแม่ม่ายตั้งแต่แต่งงานวันแรกก็ไม่เป็นไร เขาเลี้ยงเธอต่อได้แม้ท่านพ่อของเธอไม่น่าจะโหดเหี้ยมได้เท่าเขา ถึงอย่างไรก็ต้องวางแผนรับมือเขาพยายามนึกว่าท่านดยุคมีธาตุอะไรบ้าง เวลาโจมตีใช้เวทแบบไหน เขาควรตั้งรับแบบไหนที่ไม่ให้พ่อตาโมโหไปมากกว่านี้อาจจะต้องยอมออมมือให้เล็กน้อย เจ็บตัวพอเป็นพิธี ยอมหลั่งเลือดออกมาเสียหน่อยให้ความโมโหของท่านดยุคลดลง ส่วนที่บาดเจ็บควรจะเป็นแขนซ้าย หากเป็นแขนขวาอาจจะเขียนหนังสือไม่ถนัดเขาเริ่มวางแผนอย่างเป็นขั้นตอน เตรียมขุดความสามารถในการแสดงละครที่ไม่ค่อยได้ใช้จนมันค่อนข้างฝืดไปหมดแล้วขึ้นมาใช้หากท่านพ่อของเธอใช้เวทธาตุเหล็ก น่าจะเป็นดาบ ให้ใช้โล่ไฟรับ แต่จะต้องแกล้งรับไม่อยู่ ใช้แขนซ้ายรับต่อ เขาจะได้แผลเป็นรอยดาบสักสองสามรอย ปล่อยให้เลือดหยดลงมา สีหน้าควรจะแสดงความเจ็บปวดและตกตะลึงเล็กน้อย ก่อนจะเอามือขวามากุมบาดแผลเพื่อห้ามเลือดหากท่านพ่อของเธอใช้เวทธาตุไฟ เขาควรใช้ธาตุน้ำรับ แต่ต้องรับไม่อยู่เช่นกัน ให้เปลวไฟติดที่แขนเสื้อข้างซ้าย ต้องทรุดตัวลงทำเป็นบาดเจ็บ แขนซ้ายจะมีบาดแผลจากไฟคลอกและอาจจะเป็นแผลเป็นสักหน่อย แต่ไม่เป็นไร ไม่ใช่เรื่องใหญ่หากท่านดยุกใช้เวทธาตุไม้ การโจมตีน่าจะเป็นลูกศรไม้ ใช้เวทไฟหรือสายฟ้ารับไม่ได้ ลูกศรจะไหม้หมด ควรใช้เวทธาตุน้ำ ปล่อยลูกศรให้ทะลุโล่น้ำมา ใช้แขนซ้ายขึ้นบัง ลูกศรจะปักที่แขนซ้ายพอดีอย่างสวยงาม&nbsp;ลูกศรไม่แน่ใจว่าจะมีพิษหรือไม่ ควรจะปล่อยให้ปักตื้นๆ หากปักลึกเกินไป เกิดพิษดูดซึมเร็ว เขาอาจจะเจ็บหนักจนกลับวังไม่ไหว กลายเป็นเรื่องอีกหลังจากบาดเจ็บ ต้องมีคนตามผู้เยียวยามา เขาควรต้องทำแผล เปลี่ยนเสื้อก่อนเข้าวัง ให้พระบิดาเห็นแผลพวกนั้นไม่ได้ ไม่อย่างนั้นจะเป็นเรื่องใหญ่ พระบิดาอาจจะใช้ข้ออ้างการทำร้ายราชวงศ์เล่นงานท่านพ่อของเธอ สร้างความบาดหมางขึ้นมาท่านดยุคเดินเข้ามาในห้อง สีหน้าเคร่งครึม แววตาแทบจะลุกเป็นไฟ เขาลุกขึ้นยืนเพื่อเตรียมรับคำต่อว่าหรือคำบริภาษ หรือแม้แต่การโจมตีด้วยเวทกลับไม่มีแม้แต่คำเดียว ท่านดยุคโค้งให้เขาเล็กน้อยตามธรรมเนียม สีหน้ามึนตึง พูดเพียงสั้นๆว่า “ขออภัยที่ลูกสาวไปสร้างความวุ่นวาย แต่เรื่องนี้คงต้องให้ฝ่าพระบาทตัดสิน”&nbsp;“ฉันจะกราบทูลพระบิดาวันนี้”&nbsp;ท่านดยุคหันหลังกลับออกจากห้องไปทันทีโดยไม่มีคำลา พร้อมกับเสียงปิดประตูดังโครม ขณะที่เขายังงุนงงอยู่ว่าเรื่องจบง่ายเกินไปไหม แผนหนึ่ง สอง สาม ที่เตรียมไว้ ไม่ได้ใช้แม้แต่แผนเดียวอีกไม่นานนัก ประตูห้องรับแขกแง้มเปิดออกมาเรนิสชะโงกหน้ามาดู “ท่านพ่อดูโกรธมากไหม”“ท่านพ่อของเธอไม่ยักโกรธอย่างที่คิด” เขาสงสัยอยู่บ้าง “เธอไปพูดอะไรมา”“ไม่ได้พูดอะไรนอกจากความจริง” เธอก้าวเข้ามาในห้องรับแขกเชิดหน้าขึ้น “คนเรากล้าทำก็ต้องกล้ารับ แค่บอกท่านพ่อไปตามตรงว่า เมื่อคืนไปหาเจ้าชาย ใส่เสื้อผ้าให้อวดเรือนร่างเสียหน่อยแบบที่โสเภณีทั้งหลายนิยมใส่แล้วก็บุกเข้าไปในห้องนอน จับองครักษ์มัดไว้ ปิดประตูเอาไม่ให้คนเข้า จูบเจ้าชายก่อน แล้วก็ปลดเชือกที่อกเสื้อลง กอดเจ้าชายไว้ หลังจากนั้นก็ปีนเตียง เจ้าชายก็แค่ขัดขืนพอเป็นพิธี สุดท้ายก็ยินยอม พอเช้ามาก็บีบน้ำตาเรียกร้องให้เจ้าชายแต่งงานด้วย”“เธอ…กล้าพูดแบบนั้น…” เขาไม่อยากจะเชื่อสิ่งที่เขาได้ยิน มุมปากเขากระตุก มีผู้หญิงคนไหนบ้างกล้าพูดแบบนี้กับพ่อตัวเอง ถ้าเซลด้าเดินมาบอกเขาแบบนี้ เขาคงจะสั่งขังเธอไว้ในหอคอย ไม่ให้ออกไปทำอะไรแบบนี้อีก ส่วนผู้ชายคนนั้น เขาคงสับเป็นพันๆชิ้นเช่นกัน ไม่สำคัญว่าใครเริ่มก่อน“ท่านพ่อไม่เคยลงโทษ” เธอหัวเราะ “ไม่ว่าจะทำอะไร ไม่เคยดุ ไม่เคยลงโทษทั้งนั้น”มิน่า…เขาลืมไปได้อย่างไรว่าเธอเอาแต่ใจตัวเองแค่ไหน เพราะครอบครัวตามใจจนเสียคนแบบนี้แล้วคำว่าขัดขืนพอเป็นพิธี…สุดท้ายก็ยินยอม ท่านดยุคจะมองเขาอย่างไร ถ้าเรื่องนี้หลุดออกไปเขาจะเอาหน้าไปไว้ที่ไหน“คำว่าขัดขืนพอเป็นพิธี เธอเลิกพูดได้แล้ว ถ้าเธอเอาเรื่องนี้ไปพูดแบบนี้อีก ฉันจะให้เธอไปคุกเข่าในวิหาร”“ซีริล..” น้ำเสียงเธออ่อนหวานขึ้นมาทันที “แต่เมื่อคืนองครักษ์พวกนั้นกับมหาดเล็กได้ยินกันทุกคน”“นั่นเธอไม่ต้องสนใจ ฉันมีวิธีจัดการ”เขากำชับไว้แล้ว ถ้าใครกล้าพูดเรื่องนี้อีก เขาจะลงโทษอย่างหนักแต่เขาไม่รู้ว่าจะหยุดเรื่องซุบซิบนินทาพวกนี้ได้ไหมเอาเป็นว่าตราบใดไม่มีใครพูดให้มันเข้าหูเขา เขาถือว่ามันไม่มีใครพูด&nbsp;“เธอบอกว่าเธอใส่ชุดที่โสเภณีนิยมใส่…ไหนเธอบอกว่าเป็นชุดที่ในแคว้นของเธอใส่กันไง” เขาทักท้วงขึ้นมา น้ำเสียงเคร่งเครียดทันที มิน่า…มันถึงถอดได้ง่ายกว่าปกติ แถมคลอเซ็ตชุดนั้นบางผิดปกติเช่นกัน…คราวหน้าถ้าเขาเห็นเธอแต่งตัวแบบนี้อีก ต่อให้ท่านพ่อของเธอไม่ลงโทษ เขาจะลงโทษเธอเอง..ต้องไปคุกเข่าในวิหารหลายๆชั่วโมงเช่นกันเธอฉีกยิ้มแหยๆให้กับเขา“แล้วที่บอกว่าอ่านจากหนังสือแล้วเรียนจากดาราละครเวที”เธอก้มหน้างุด “บนละครเวทีมีฉากแบบนั้นที่ไหนกัน”“เธอ..เธอ..” เขาแทบจะพูดไม่เป็นคำ ใบหน้าแดงก่ำด้วยความโกรธ “อย่าบอกนะว่าเธอไปเรียนมาจากผู้หญิงพวกนั้น”เธอยกมือขึ้นมาสองข้างเป็นเชิงยอมแพ้เขา “ก็แค่ขอความรู้เล็กๆน้อยๆ จะมีคนแบบไหนที่รู้จักวิธียั่วยวนผู้ชายได้มากกว่าพวกที่รู้จักผู้ชายเยอะๆอีกล่ะ ซีริลเคยบอกว่าการเป็นผู้ปกครองแคว้นที่ดีต้องรู้จักผู้คนทุกชนชั้นและทุกรูปแบบ และต้องเรียนรู้ความเป็นอยู่ของพวกเขา”เขาโกรธแทบบ้า..เธอตีความคำพูดเขาแบบนั้นได้อย่างไรไว้เขาเป็นพระราชาเมื่อไหร่ จะสั่งปิดซ่องโสเภณีทั้งอาณาจักรอีกเช่นกันเธอเกาะแขนเขาไว้ใช้ศีรษะถูกับไหล่เหมือนลูกแมวช่างอ้อน “ไม่เอาน่า อย่าโกรธกันเลย”เขาพยายามหายใจเข้าลึกๆเพื่อสงบสติอารมณ์ เขาคงต้องเข้มงวดกับเธอในการคบผู้คนมากกว่านี้&nbsp;“แล้วคำว่าขัดขืนพอเป็นพิธี ผู้หญิงพวกนั้นสอนเธอมางั้นหรือ”“ก็ใช่” เธอก้มหน้า “แต่พวกนั้นหมายถึงว่าให้ฉันยั่วยวนก่อน พอเธอเริ่มจะบุกเข้ามาให้ฉันขัดขืนพอเป็นพิธี แล้วค่อยยินยอม แต่ฉันรออยู่นาน ทำอะไรไปตั้งหลายอย่าง ซีริลไม่ยอมบุกมาเสียที เลยต้อง..”“พอ..พอได้ละ” เขายกมือห้าม ทำหน้าไม่ถูก ซ่องโสเภณีเป็นสิ่งที่ควรกำจัดไปจากอาณาจักรจริงๆเธอโอบเอวเขาเอาศีรษะซบลงกับอก พร้อมกับอ้อนอีกครั้ง “อย่าโกรธไปเลย ฉันรักเธอมากจริงๆ ไม่ว่าจะทำอย่างไรเธอไม่เคยมองว่าฉันเป็นผู้หญิงเต็มตัวเสียที เลยต้องทำแบบนี้”ความโกรธของเขาหายไปในพริบตา คำพูดนี้ของเธอเป็นอีกครั้งที่ทำให้ความรู้สึกของเขายากจะบรรยายเป็นคำพูดมันทั้งอบอุ่น ทั้งฟังดูอ่อนหวาน“ฉันต้องกลับไปก่อน” ท่านพ่อเธอไม่ลงโทษเธอไม่ได้แปลว่าพระบิดาของเขาจะไม่ เรื่องนี้คงทำให้พระราชาไม่พอพระทัย “เสร็จธุระแล้วจะมาบอกข่าวอีกทีว่าพระบิดารับสั่งว่าอย่างไร”พันธะสมบูรณ์แล้วยกเลิกไม่ได้ เรื่องนี้เป็นที่รู้กันทั่วอย่างมากก็ลงโทษอะไรสักอย่างเช่นกักบริเวณที่เขาทำผิดกฎราชวงศ์ เท่าที่เคยมีคนทำผิดมาลักษณะนี้มา ขั้นต่ำน่าจะถูกกักบริเวณสักเดือนหนึ่ง สูงสุดมีคนโดนกักบริเวณถึงสิบปีด้วยกัน ที่แย่กว่านั้นมีคนเคยโดนปลดจากตำแหน่งทายาทผู้ครองแคว้นเขามองดูหญิงสาวตรงหน้า นั่นไม่มีผลกับเธอแล้ว ยังไงเธอต้องสละตำแหน่ง และเขาคงไม่ถูกปลดง่ายๆด้วยเหตุผลลักลอบแต่งงานกับคู่หมั้นที่หมั้นกันมาเป็นสิบปีถ้าปลดเขา สุ่มเสี่ยงต่อการมีข้ออ้างที่เขาจะก่อกบฏจริงๆขึ้นมา&nbsp;คาดว่าเขาคงถูกสั่งกักบริเวณ อาจจะสักสองสามปีซีริลนั่งรถม้าออกจากพระราชวัง เป็นตามคาด เรื่องนี้ทำให้เขาถูกประณามด่าทอจนหูชา เลดี้เบ็ธร้องไห้ซ้ำแล้วซ้ำอีกเพื่อขอลดโทษแทนเขา น่าแปลกเขากลับรู้สึกเฉยๆ บทลงโทษสำหรับเขาไม่ได้รู้สึกหนักหนาอะไรมากมายประตูรถม้าเปิดออกหน้าคฤหาสน์ตระกูลเทรลิส เขาส่งมือให้เธอ พอเดาได้ว่าเธอยืนดักรอเขาอยู่หน้าบ้านตั้งแต่เขากลับไปที่วัง “ขึ้นมาสิ”“เราจะไปที่ไหนกัน” เธอถามอย่างงุนงง“ฉันถูกสั่งกักบริเวณในชนบทหนึ่งปี” เขาหัวเราะด้วยความขบขัน ตอนเป็นพระราชาเขาเคยสั่งกักบริเวณขุนนางไปหลายคน รวมถึงห้ามน้องชายลูกแหง่ออกจากเมืองหลวงเหมือนการกักบริเวณกลายๆ ไม่เคยคิดเลยว่าวันหนึ่งจะเป็นคราวเขาที่โดนสั่งกักบริเวณบ้างเธอทำหน้างอ “มีใครที่ไหนถูกลงโทษกักบริเวณแล้วยังหัวเราะออก”เขาเปลี่ยนเรื่องพูด “เธอจะไปด้วยกันไหม หรืออยากจะกลับบ้านที่แคว้นเทรลิส หลังครบปีแล้วค่อยเจอกัน”“พระราชาทรงทำเกินไปแล้ว” เธอก้าวขึ้นมานั่งคู่กับเขา สีหน้าแค้นเคือง “ควรจะบอกล่วงหน้าสักหน่อยจะได้มีเวลาเก็บของ”“อยากได้อะไรค่อยสั่งให้คนกลับไปเอา” เขาปลอบเธอด้วยท่าทีสบายใจ“ที่จริงพวกเราไม่ได้ทำอะไรผิดเสียหน่อย พวกเราก็แค่แต่งงานกันแค่นั้นเอง” เธอเชิดหน้าขึ้น สีหน้าดื้อรั้นเอาแต่ใจ “หมั้นกันตั้งหลายปี เมื่อไม่มีพระราชานุญาตให้แต่งงานเสียที พวกเราแต่งกันเองมันผิดตรงไหน พวกเราทำถูกแล้ว”เขาโคลงศีรษะเป็นเชิงไม่เห็นด้วย “พวกเราทำผิดกฎ ถูกลงโทษก็เรื่องปกติ ตอนแรกยังคิดว่าจะโดนสักสองสามปี”“ไม่ได้อยู่ที่นี่ตั้งเป็นปี จะมีปัญหาไหม” เธอถามด้วยความกังวล น่าจะหมายถึงเรื่องการเมืองเขายิ้มบางๆ “คงไม่..” หรือถึงมีมันก็ไม่ได้สำคัญอะไร เขาคิดว่าไม่ว่าจะมีเหตุการณ์แบบไหน เขาน่าจะพอรับมือได้&nbsp;อีกอย่าง “หวีทองคำ” ถ้าได้มาก็รับไว้ แต่ถ้าไม่ได้มา เขาก็ขี้เกียจจะไปแย่งชิง&nbsp;ต่อให้น้องชายลูกแหง่เอาไปคงไม่เล่นงานเขาถึงตายอยู่ดี ขนาดเขายังไม่เล่นงานฝ่ายนั้นถึงตาย ฝ่ายนั้นใจดีกว่าเขาหลายเท่า เท่าที่สัมผัสมา ขนาดแมวยังฆ่าไม่ลงด้วยซ้ำ…แค่แมวป่วยตายก็แทบจะน้ำตาตกเขาลักลอบแต่งงานกับคู่หมั้นกลางวิหารประจำเมืองหลวงโดยไม่ได้รับอนุญาต แต่น้องชายลูกแหง่แต่งงานกับญาติสนิทซึ่งเป็นการละเมิดข้อห้ามของวิหารอย่างเอิกเกริกที่นอกอาณาจักร หากเอามาเทียบกัน…เห็นได้ชัดเจนมากแล้วว่าใครผิดมากกว่า“อยากจะถามซีริลว่าเคนพบนักบวชหญิงคนนั้นมาก่อนงั้นหรือ เธอมีที่มาที่ไปอย่างไร”“เคยพบอยู่สองสามครั้ง ส่วนที่มาที่ไป” เขานิ่งไปพักหนึ่ง จะให้บอกว่าเธอมาจากไหน เขาตอบไม่ได้เช่นกัน “ฉันไม่รู้เหมือนกัน เธอถามทำไมหรือ”“เปล่า ฉันแอบแปลกใจ ครอบครัวแบบไหนตั้งชื่อเรียกลูกสาวแบบนั้น มันเป็นการอวดโอ่เกินไป”เดอา…แปลว่าเทพธิดา หรือเทพเจ้า หากคนทั่วไปใช้ชื่อนั้น สำหรับอาณาจักรฟานส์ดูเป็นเรื่องแปลกและไม่เหมาะสมเท่าไหร่จริงๆ&nbsp;“ที่จริงชื่อเดอาเป็นชื่อที่เพราะดีเหมือนกัน ถ้าไม่ติดว่ามันอวดโอ่เกินไป” เรนิสทำท่าครุ่นคิด“ถ้าอีกหน่อยเธอมีลูกสาว อยากจะใช้ชื่อนั้นก็ได้” ถ้าเขาอยากจะตั้งชื่อลูกสาวว่าเทพเจ้า ใครจะกล้าว่าอะไรเขา“มันจะดีงั้นหรือ”“ใครจะกล้าว่าอะไร ซิลบาสเตียนยังตั้งชื่อลูกว่าโซลกับโซลิสเซ่ได้เลย”&nbsp;จะว่าไป ตอนที่น้องชายลูกแหง่ตั้งชื่อลูกแบบนั้น เสียงวิพากษ์วิจารณ์ดังกระหึ่มทั่วเมืองหลวง เป็นทำนองว่าน้องชายลูกแหง่ตั้งใจท้าทายเขา หรือไม่ก็น้องชายลูกแหง่เตรียมตัววางแผนให้ลูกชายสืบทอดตำแหน่งต่อจากเขา ผู้คนต่างคิดว่าเขาจะโกรธแต่เขารู้ดี น้องชายลูกแหง่ไม่ได้คิดอะไรเลย แค่พอใจจะตั้งชื่อแบบนั้น ใครจะทำไม…&nbsp;พอเขาวางเฉยกับเรื่องนี้ ผู้คนต่างชื่นชมว่าเขาใจกว้าง ที่จริงเขาไม่ได้ใจกว้าง แต่เขารู้ว่าโกรธไปก็เท่านั้น ทำอะไรน้องชายลูกแหง่ไม่ได้“หืม” เรนิสเงยหน้าขึ้น ทำท่าสนใจขึ้นมาทันที “ซิลบาสเตียนมีลูกตั้งแต่เมื่อไหร่กัน”เขาชะงักเมื่อคิดได้ว่าตัวเองหลุดปากออกไป “น้องชายก็แค่เคยหลุดปากออกมา ว่าจะใช้ชื่อนั้น”“อ้อ” เธอพยักหน้า ทำหน้าคิดตาม “โซล ตามชื่อปฐมราชาของราชวงศ์ใหม่ ซิลบาสเตียนมีความคิดจะตั้งชื่อลูกได้อวดโอ่จริงๆ”“เธอจะไปสนใจเรื่องคนอื่นทำไม อีกอย่างมันก็เป็นแค่ชื่อคน”“แล้วของที่ซีริลหาคืออะไร”เขาอมยิ้ม “สงสัยจะเป็นความรักที่เคยทำหล่นหายไป”เรนิสทำท่าเอียงอายแบบเสแสร้ง ก่อนที่เธอจะนึกได้ “ซีริลเล่าเรื่องนี้ให้นักบวชหญิงฟังด้วยหรือ”เขาไม่ได้เล่า แต่เดอา…น่าจะรู้ทุกอย่างดีอยู่แล้ว“เธอจะคิดอะไรมาก มีคนมาเป็นพยานให้ก็ดีแล้วไม่ใช่หรือ” เขาตัดบท“ก็จริง คิดอีกแง่หนี่งก็ดี เหมือนมีเทพเจ้ามาเป็นพยานให้” เธอยิ้มร่าด้วยความสบายใจ ก่อนจะเปลี่ยนเรื่องคุย “แล้วเราไปอยู่ที่นั่น ต้องทำอะไรบ้างไหม เอกสารภาษีต้องอ่านอยู่หรือเปล่า”เขายิ้มร้าย “เอกสารพวกนั้นให้พระบิดาจัดการเองไปละกัน ฉันมีความผิดอยู่ ไม่ควรยุ่งเกี่ยวกับงานในราชสำนัก”เธอหัวเราะชอบใจกับความคิดเห็นนี้“คิดเสียว่าเราไปพักผ่อนกันสักปีหนึ่ง หรือถ้าเธอชอบที่นั่น เราก็อยู่นานกว่านั้นก็ได้ มีเวลาว่างๆฉันอาจจะวาดรูปเธอสักสองสามรูป”แววตาเธอเป็นประกายระยิบระยับ เธอเอียงศีรษะมากระซิบข้างหูเขา “ฝ่าบาท เคยทรงวาดรูปหญิงสาวเปลือยบ้างไหมเพคะ”ใบหน้าเขาร้อนขึ้นมาทันที เขากัดฟันพูดทีละคำ “ตอนนี้เธอเป็นเจ้าหญิงพระชายาแล้ว ทำตัวเหลวไหลไม่ได้”แต่คิดไปคิดมา รูปแบบนั้นเขาไม่เคยวาด หากจะลองดูสักครั้ง ก็น่าสนใจไม่น้อย——————The End———————Writer’s note: จบแล้วค่ะสำหรับภาคนี้ ปิดจ็อบบทสรุปมีได้อย่างเดียวคือ “เด็กมันยั่ว” อ่ะนะ ส่วนพระเอกก็อย่างที่บอก ขัดขืนพอเป็นพิธี…พี่ท่านต่อให้ร้ายยังไงก็แพ้มารยาหญิงระดับ 10อย่างว่า นางเป็นนางร้าย ต้องบ้าผู้ชายแบบหัวปักหัวปำ ยั่วและอ่อยไม่เลือกวิธี และหน้าไม่อายสุดๆ (ก็ไม่ใช่นางเอก จะอายทำไม)วิธีการของนางคลาสสิกมาก บุกเข้าห้อง ชิงจูบผู้ชายก่อน ล่อลวงให้ได้เสียกัน พอเช้ามาทำตัวน่าสงสารบีบให้ผู้ชายแต่งงานด้วย ครบสูตรนางร้ายคลาสสิกTips ของการอ่อยให้ประสบความสำเร็จ : ไม่มีอะไรมาก หากผู้ชายเขาชอบ ไม่ต้องอ่อยเขาจะเข้ามาเอง ถ้าอ่อย ยังไงก็สำเร็จแต่ถ้าเขาไม่ชอบ จะเปิดโหมดไหน ยังไงมันก็ไม่สำเร็จ หาเป้าหมายใหม่ดีกว่าการจะเป็นนางเอกหรือนางร้าย ไม่เกี่ยวกับคาแร็คเตอร์ว่าจะดีหรือไม่ดี มันขึ้นอยู่กับว่าพระเอกท่านชอบคนไหนต่างหาก หรือว่าไม่จริงเช่นเดียวกับการเป็นพระเอกหรือพระรอง มันขึ้นกับว่า นางเอกท่านชอบคนไหนเช่นกันเม้าท์กันเล็กๆน้อยๆ : ขอบคุณมากค่ะ ที่อยู่ด้วยกันมาจนจบภาคแรก จบตอนพิเศษ ตามด้วยจบภาคพิเศษ จริงๆไรท์ไม่เคยคิดว่าจะเขียนอะไรได้ยาวขนาดนี้ สุดท้ายก็เขียนมาได้เรื่อยๆ เรื่องนี้เหลือภาค(ที่คิดว่า)สุดท้าย คือ ภาคของเซลด้า ที่ยังอยู่ในไหดอง คงยังไม่ลงจนกว่าจะคิดพล็อตได้จนจบ (ปกติจะลงต่อเมื่อมั่นใจว่าจะลากไปจนจบได้ ถ้ายังไม่มั่นใจว่าจะเขียนจบ จะยังไม่ลง)โดยส่วนตัวชอบการเปลี่ยนคาแร็คเตอร์ ชอบการเปลี่ยนมุมมอง ชอบตัวละครที่เทาๆ ไม่ขาวไม่ดำ ชอบ butterfly effect คือ จุดเล็กๆที่ทำให้เหตุการณ์เปลี่ยน ชอบความซับซ้อน อาจจะเป็นเพราะชีวิตจริงมีหลายครั้งที่เหตุการณ์เล็กๆที่ทำให้ชีวิตหักมุมไปมา

 </div> 
