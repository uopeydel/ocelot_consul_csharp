 <div style="word-wrap: normal;width:90%;">
			
				
  ปลายปีนี้ทางเมืองหลวงจัดงานปีใหม่เหมือนเดิม กี่ปีกี่ปีไม่ค่อยมีอะไรเปลี่ยนบางทีเขาเบื่องานรื่นเริงแบบนี้เช่นกันเขาเคยแอบคิดว่าหากสักวันเขาเป็นพระราชา เขาจะยกเลิกงานปีใหม่ หรือเป็นไปได้ จัดแค่วันเดียวพอ ไม่ต้องฉลองยาวหลายวันแบบนี้ มันเหนื่อยเกินไปเสด็จพ่อโปรดงานเต้นรำ โดยเฉพาะการมีหญิงสาวสวยมากหน้าหลายตา ขณะที่พระราชินีอย่างเสด็จแม่มาแค่ตอนเปิดงานแล้วหนีกลีบไปพักผ่อนหลังจากเสร็จงานปีใหม่ เสด็จพ่อทรงประชวรเพราะตากตรำกับงานเลี้ยงหลายวันจนเหนื่อยเกินไปซีริลนั่งมองออกไปนอกหน้าต่าง อากาศจัดว่าหนาวเย็น มองเห็นหิมะตก แต่เป็นเพราะเขามีธาตุน้ำทำให้ทนต่ออากาศหนาวได้ค่อนข้างดี&nbsp;อีกไม่นานเขาก็จะต้องเข้าโรงเรียน&nbsp;ปกติทางโรงเรียนเวทย์ฟานเซียส์แห่งอาณาจักรฟานส์ก็จะเปิดเรียนหลังช่วงปีใหม่ โดยที่จะรับเด็กทีอายุ14ปีเต็ม ณ วันปีใหม่ ทำให้เด็กที่เกิดในปีเดียวกันจะอยู่ชั้นเดียวกัน&nbsp;ตอนนี้เลดี้เบ็ธหมายมั่นปั้นมือให้เขาสอบได้อันดับหนึ่งในการเข้าโรงเรียนสำหรับการสอบช่วงปลายปี พระพี่เลี้ยงประจำตัวของเขากำลังจัดเตรียมของให้พร้อมสำหรับการไปโรงเรียนล่วงหน้าเป็นปีเลยทีเดียวโรงเรียนเวทย์แห่งนี้เป็นโรงเรียนที่ดีที่สุดในอาณาจักรฟานส์ ค่าเรียนแพงชนิดที่ครอบครัวสามัญชนหารายได้ 5 ปียังอาจจะจ่ายค่าเทอมไม่ไหว การเรียนมีสองเทอม เทอมแรกจะเปิดหลังปีใหม่ และจะไปปิดเทอมที่ต้นเดือนหก ปิด1เดือนแล้วเปิดเทอมที่ 2 ต้อนต้นเดือน7 ปิดอีกครั้งต้นเดือน12 ยาวจนถึงหลังปีใหม่&nbsp;เกณฑ์การรับนักเรียนสูงมาก โดยจะรับเด็กทุนจากแคว้นต่างๆทั่วอาณาจักรแคว้นละ1คนโดยทางแคว้นเป็นคนดูแลค่าใช้จ่าย รวม 12 คน ทุนจากเมืองหลวง2 คน และ จากการสอบเข้าเองและเป็นทุนของโรงเรียน 2คน รวมนักเรียนทุนทั้งหมด 16 คน&nbsp;เกณฑ์การรับนักเรียนทุนทุกประเภทคือ ควรมีพลังเวทย์อย่างน้อย 2 ธาตุ ก่อนเปิดเรียนการวัดพลังเวทรวมต้องอย่างน้อยขั้นพื้นฐานะระดับ2 ซึ่งแปลว่าพลังเวทของทุกธาตุที่มีต้องอย่างน้อยระดับพื้นฐาน 2&nbsp;หรือถ้ามีธาตุเดียวต้องมีระดับเวทย์รวมอย่างน้อยระดับพื้นฐาน3 การสอบความรู้เวทย์ด้านทฤษฎี ความรู้ทั่วไป อย่างน้อย ต้องได้ 70 คะแนนจาก100&nbsp;แต่ถ้าเป็นทุนของโรงเรียนเองก็จะเลือกคนที่ได้คะแนนทุกด้านรวมแล้วสูงสุด2คนจากคนที่มาสอบทั้งหมด &nbsp;และนอกจากนี้จะรับนักเรียนจากชนชั้นสูงหรือผู้มีฐานะที่สามารถจ่ายค่าเรียนแพงระยับนี้ได้อีกไม่เกิน24คน ทั้งรุ่นจะมีนักเรียนรวมแค่ 40คน สำหรับเกณฑ์ของนักเรียนที่จ่ายเงินเองไม่มีอะไรมาก&nbsp;แค่จ่ายค่าเรียนได้ สอบความรู้พื้นฐานทั้ง 2 ได้เกิน 50 คะแนนจาก 100 ก็เข้าเรียนได้&nbsp;ทั้งนี้ไม่ได้ตายตัว เขาพอรู้มาบ้างว่าสามารถใช้เส้นสายเข้าโรงเรียนได้เช่นกันเขาเกิดปีเดียวกับแวน ทำให้เป็นที่รู้กันว่าจะต้องเข้าโรงเรียนพร้อมกันใครๆต่างบอกว่าเขามีความสามารถโดดเด่น มีธาตุหายาก อาจารย์ต่างบอกว่าเขามีพรสวรรค์ในการฝึกเวทล่าสุด เขาได้รับคำชมจากพระราชาและพระราชินี“ซีริล ลูกเก่งจริงๆ” เสด็จแม่ตรัสชมเขา แล้วหันไปทางน้องชาย “เซียร์ ลูกควรดูพี่ชายไว้เป็นตัวอย่างบ้าง”เขาพอรู้อยู่ว่า พลังเวทของน้องชายไม่มีการพัฒนาใดๆ ซิลบาสเตียนไม่สนใจที่จะฝึกฝนแม้แต่น้อยแต่กระนั้น เสด็จแม่กลับรักและเป็นห่วงน้องชายคนนี้อย่างไม่ลืมหูลืมตาองครักษ์คนสนิทเขาปลอบใจเขาด้วยเห็นผลที่ว่า “เจ้าชายซิลบาสเตียนน่าเป็นห่วงกว่าฝ่าบาท ทำให้พระราชินีต้องทรงเอาพระทัยใส่เป็นพิเศษ”เสียงเคาะประตูดังขึ้น&nbsp;เขาขานรับ มีคนก้าวเข้ามารายงาน “รถม้าของท่านหญิงเข้าประตูวังมาแล้วฝ่าบาท”เขาพยักหน้ารับทราบและเดินออกไปที่ห้องรับรอง แขกพิเศษมาถึงแล้วท่านหญิงเรนิสในความทรงจำของเขาตอนเด็กๆเป็นเด็กหญิงตัวน้อย ผมสีดำ หน้าตาน่ารัก ดวงตากลมสีม่วงสวย มีรอยยิ้มใสๆดูไร้เดียงสาออดอ้อน ตอนเล็กๆเคยตามติดเขาอย่างมากเพราะไม่ค่อยมีเพื่อนเล่น ในปีหนึ่งต้องมาอยู่เหมือนหลวงอย่างน้อย4เดือนตามท่านพ่อของเธอ ในช่วงเวลานั้นเป็นช่วงที่น่าเบื่อสำหรับเด็กผู้ชายอย่างเขามาก แต่เป็นเพราะ เลดีเบ็ธยืนยันว่าต้องเอาใจเด็กคนนี้ไว้ทำให้เขาต้องอดทนมาตลอด&nbsp;จนเขาอายุ 8 ปี ต้องเริ่มเรียนมากขึ้น เธอยังคงตามติดมารอเขาหน้าห้องเรียนหลายครั้งปีถัดมา เด็กคนนี้ทดสอบพลังเวทย์แล้ว เสด็จพ่อของเขาตัดสินใจให้หมั้นหมายกันไว้เนื่องจากฐานตระกูลเทรลิสนั้นมีอำนาจและร่ำรวย สามารถนับสนุนเขาได้ดี นอกจากนี้เรนิสยังเป็นลูกสาวคนเดียว นั่นหมายความว่าอนาคต ลูกคนใดคนหนึ่งของเธอยังสามารถเป็นผู้ปกครองแคว้นที่ร่ำรวยแห่งนี้ได้อีก&nbsp;เขาจึงหมั้นหมายกับเรนิสท่ามกลางความปลาบปลื้มยินดีของเลดี้เบ็ธอย่างมาก หากจะมีใครในโลกนี้ที่รักและหวังดีกับเขานอกจากเสด็จพ่อแล้วคงเป็นเลดี้เบ็ธเขายังจำได้วันที่มีการเจรจาหมั้นหมาย เขามองเรนิส และเธอยิ้มตอบ สิ่งหนึ่งที่รู้สึกได้คือรอยยิ้มของเรนิสเปลี่ยนไป จากรอยยิ้มซื่อๆของเด็กหญิงที่ตามติดเขาตลอดเวลา กลายเป็นรอยยิ้มเฝื่อนๆฝืนๆอย่างบอกไม่ถูก&nbsp;เธอมีบางอย่างเปลี่ยนไปอย่างเห็นได้ชัดหลังจากนั้นไม่กี่วัน เรนิสก็กลับแคว้นเทรลิสทันที ไม่มีการร่ำลาเหมือนทุกครั้ง หลังจากนั้นพฤติกรรมของเรนิสเริ่มเปลี่ยนไปมาก&nbsp;เขาพบเธออีกครั้งตอนปีใหม่ ท่านพ่อของเธอพาลูกชายบุญธรรมมาแนะนำตัว เด็กคนนั้นเป็นเด็กชายตัวอ้วน หน้าตาไม่ดึงดูด&nbsp;ก่อนหน้านี้เขาเคยกังวลบ้างว่าพี่ชายคนใหม่ของเธอจะดึงดูดความสนใจจากเธอมากไปรึเปล่า แต่พอเห็นเด็กอ้วน หน้าตาธรรมดาๆคนนั้นแล้ว เขารู้สึกว่าเขาคิดมากเกินไปแต่เขาไม่ได้คิดมากเกินไปช่วงที่เด็กๆแยกออกมาเธอก็พาพี่ชายบุญธรรมแยกตัวออกไป โดยอ้างว่าเหนื่อย นี่ก็เป็นอีกครั้งที่แปลก เธอไม่เคยใช้เหตุผลนี้ลากลับ&nbsp;หากคิดให้ถี่ถ้วนแล้ว พี่ชายบุญธรรมของเธอดูมีความสำคัญกับเธอมากกว่าเขาจริงๆ เธอเต้นรำกับเด็กคนนั้นมากกว่า มีแอบจับจูงกันหนีออกจากงานทั้งที่งานยังไม่เลิก ไม่รวมที่แอบกระซิบกระซาบกันบ่อยครั้งตามงานน้ำชา สายตาเธอจับจ้องที่เด็กคนนั้นบ่อยๆอย่างไรก็เป็นพี่ชายกับน้องสาว หากน้องสาวจะใส่ใจพี่ชายบุญธรรมบ้าง คงไม่เป็นไรเอาเข้าจริงๆที่ผ่านมาเธอมักอยากจะใช้เวลากับเขาให้มากที่สุด เขาเปิดของขวัญที่เธอให้ดู มันเป็นดอกทิวลิปสีน้ำเงินที่ร้องเพลงอวยพรปีใหม่ ของชิ้นนี้ทำให้เขายิ้มได้ ได้ยินมาว่าเธอออกแบบเวทย์นี้เอง ใครๆต่างชมว่าเธอมีพรสวรรค์ด้านการออกแบบเวทย์แปลกๆโดยเฉพาะเวทย์ธาตุไม้&nbsp; &nbsp; &nbsp; &nbsp; &nbsp; ช่วงงานเต้นรำ เธอกับเขาเต้นรำเพลงเดียว เขาจำได้ว่าเอ่ยขอบคุณเธอเรื่องของขวัญ ส่งรอยยิ้มอ่อนโยนที่เขาทำเป็นฉากบังหน้าให้ เธอส่งรอยยิ้มปลอมๆกลับมา มันดูไม่ธรรมชาติอย่างมาก อย่างน้อยเขาก็รู้ว่าเธอเสแสร้งไม่เป็น และนี่เป็นความพยายามจะแสร้งยิ้มของเธอ&nbsp; &nbsp; &nbsp; &nbsp; &nbsp; “เจ้าชายทรงโปรดไหมเพคะ”&nbsp;“อืม ชอบสิ เรนิสให้มาต้องชอบอยู่แล้ว” เขาตอบกลับไปแบบนี้&nbsp;แต่รอยยิ้มของเรนิสที่ดูเสแสร้งอยู่แล้วมีการกระตุกที่มุมปาก นี่เธอกำลังเสแสร้งเพิ่มเติมอีกใช่ไหม“แล้วเรนิสชอบของขวัญที่ฉันให้ไหม” เธอดูตกใจขึ้นมาวูบหนึ่ง เขาอดโกรธไม่ได้ นี่เธอลืมไปแล้วว่าได้ของขวัญจากเขา“หม่อมฉันจะเปิดดูคืนนี้เพคะ แต่เจ้าชายประทานอะไรมา หม่อมฉันก็ชอบทั้งนั้นแหละ” เรนิสส่งรอยยิ้มหวานกลับมา ถึงแม้เขาจะยังเคืองอยู่ในใจแต่อดขำไม่ได้&nbsp;ในที่สุดเด็กโง่คนนี้ก็พยายามจะสวมหน้ากาก หรือเธอจะรู้ว่าเขาสวมหน้ากากใส่เธอ เธอจึงทำบ้าง แต่มันไม่แนบเนียนเลย เรนิสเธอต้องฝึกอีกมาก“ได้ยินท่านดยุคบอกว่าดอกทิวลิปร้องเพลง เรนิสทำขึ้นมาเอง”“ก็เป็นเวทพื้นฐานของธาตุไม้ แล้วใส่เวทร้องเพลงเข้าไปผสมเพคะ การร่ายเวทสร้างลูกแก้วทำไม่ได้ยากเท่าไหร่ แต่ยากที่การออกแบบเวทให้ดูกลมกลืนกัน” พอเธอนึกถึงสิ่งประดิษฐ์ของเธอ กริยาท่าทางเริ่มกลับเป็นธรรมชาติอีกครั้งหลังจากงานปีใหม่ เรนิสไม่รับคำเชิญจากใคร เขาส่งบัตรเชิญมาดื่มน้ำชา แต่กลายเป็นว่าเธอกลับแคว้นไปอย่างเงียบๆโดยไม่ได้ลาด้วยซ้ำ หลังจากนั้นแล้วเธอแทบไม่ได้มาเมืองหลวงอีกเลย&nbsp;ปีหนึ่งจะมาแค่2ครั้งคือช่วงปีใหม่และช่วงกลางปีตามแต่ที่เสด็จพ่อเรียกมา&nbsp;แม้แต่วันเกิดของเขา เธอมาแค่ปีที่เธอเปิดร้านขายของในเมืองหลวงเท่านั้น หลังจากนั้นเธอแค่ส่งของขวัญมา&nbsp;เวลาอยู่เมืองหลวงก็อยู่เป็นระยะสั้นๆ แต่สังเกตได้ว่าในการพบกันแต่ละครั้ง เธอดูรักษามารยาทมาก มีรอยยิ้มตลอดแต่ดูไม่จริงใจ&nbsp;หากจะหัดเสแสร้งให้เขาจับไม่ได้คงต้องฝึกอีกนาน แต่อย่างน้อยรอยยิ้มก็ดูเป็นธรรมชาติขึ้นถึงแม้มันจะไปไม่ถึงดวงตาแต่ก็ไม่ดูฝืดๆแหยๆ น่าขำแบบเมื่อก่อน&nbsp;หลายปีที่ผ่านมา ข่าวลือหนาหูว่าเขาหมางเมินต่อคู่หมั้นอย่างมากอย่างมากในขณะที่เธอเอาแต่ใจและเรียกร้องความสนใจด้วยการงอนไม่มาเมืองหลวง ซึ่งมีส่วนจริงตรงที่เธอไม่มาเมืองหลวง แต่ที่บอกว่าเอาแต่ใจและเรียกร้องความสนใจ งอนเขางั้นหรือ ดูจะเป็นการงอนที่ยาวนานหลายปีและไม่ต้องการการง้องอน เรียกว่าไม่แยแสเห็นจะถูกกว่าเรนิสไม่มาเมืองหลวงก็จริงแต่เธอส่งของมาให้ทุกเทศกาล ของขวัญที่เรนิสมอบให้เขา ส่วนใหญ่เป็นลูกแก้วเวทที่สร้างและออกแบบของเธอเอง&nbsp;ครั้งแรกที่เขาได้ของขวัญปีใหม่เป็นลูกแก้วที่เปิดมาเป็นดอกทิวลิปร้องเพลง เขาเคยคิดว่าเธอทำให้เขาเป็นพิเศษ&nbsp;วันเกิดปีที่เธอมาร่วมงาน เขายังจำได้ว่าเธอยื่นของขวัญมาให้เขาพร้อมรอยยิ้มภูมิใจ มันเป็นลูกแก้วเวทอวยพรเมื่อเปิดออกมาเป็นใบไม้สีทองหลายร้อยใบหมุนรอบตัวเขาพร้อมกับเพลงวันเกิด&nbsp;ตอนนั้นเขารู้สึกว่าเขาเป็นคนพิเศษของเธอ ถึงแม้ว่าเขาจะไม่ได้รักชอบเธอมากไปกว่าเด็กหญิงอื่นๆรอบตัวที่ชื่นชอบเขา แต่เขาก็อดภูมิใจไม่ได้ ผลงานเวทของเธอดูแปลกและไม่มีใครทำมาก่อน&nbsp;แต่ในอีกไม่กี่วันถัดมา ความภูมิใจของเขาเป็นอันหมดไป&nbsp;ใจกลางแคว้นเทรลิสและเมืองหลวงก็มีร้านค้าเปิดใหม่ ขายลูกแก้วอวยพรสำหรับเทศกาลต่างๆ ใช่ ของที่เธอให้เขาถูกวางเป็นสินค้าในนั้น ดอกทิวลิปอวยพรมีหลายสีทีเดียว รวมถึงใบไม้หมุนสีทองนั่นด้วย ราคาขายชิ้นละ100 เหรียญเงิน ซึ่งนับว่าแพงไม่น้อยเมื่อเทียบกับค่าแรงของชนชั้นแรงงาน แต่สำหรับชนชั้นสูงแล้วเรียกว่าเป็นเศษเงินเท่านั้นเลดี้เบ็ธบอกเขาว่า ร้านค้านี้เป็นร้านของเรนิสที่ท่านดยุคเปิดให้ เนื่องจากเรนิสต้องการวางขายผลงานของเธอ เลดี้เบ็ธยังหัวเราะเบาๆแล้วบอกเขาด้วยซ้ำว่ามันก็เหมือนการจำลองเสริฟน้ำชาในงานเลี้ยงน้ำชาให้ตุ๊กตาทั้งหลายของวีราเนสร้านค้านี้ก็เป็นการเล่นขายของรูปแบบหนึ่งของเรนิส แต่มันก็แสดงออกถึงความสามารถและความคิดสร้างสรรค์ในการใช้เวทย์ของเธอเช่นกัน ยังไงก็ดีกว่าเสริฟน้ำชาให้ตุ๊กตาไร้สาระ&nbsp;หลังจากร้านเปิด ลูกแก้วอวยพรทิวลิปสีน้ำเงิน และลูกแล้วอวยพรใบไม้หมุนสีทองขายดีเป็นพิเศษเนื่องจากมีข่าวลือต่อๆกันว่าดอกทิวลิปใบไม้หมุนได้นั่นเป็นของขวัญที่ท่านหญิงเรนิสมอบให้คู่หมั้นผู้สูงศักดิ์ สินค้าทั้ง2 มีราคาแพงกว่าสินค้าทั่วไป&nbsp;วูบหนึ่ง เขาอดคิดไม่ได้ว่าเขาตกเป็นเครื่องมือในการขายสินค้าของเธอ…เขาพยายามปลอบใจตัวเองว่าเธอคงประดิษฐ์ลูกแก้วให้เขาแล้วนึกสนุกอยากเล่นขายของ&nbsp;การเล่นขายของของเรนิสดูจริงจังขึ้นเรื่อยๆ นอกจากลูกแก้วแล้วอีกหลายเดือนต่อมามีกระดาษเวทอวยพรมาขาย โดยเป็นแบบบัตรอวยพรที่มีรูปภาพและเสียงเพลงขึ้นมา&nbsp;ตอนนี้ข่าวที่เลดี้เบ็ธสืบมาเหมือนเธอมีลูกจ้างมาทำงานให้และเธอทำแค่ออกแบบเวทอย่างเดียว สินค้าล่าสุดขายดีและเป็นที่นิยมมากเพราะราคาจับต้องได้สำหรับสามัญชน&nbsp;หลังจากเธอเปิดร้าน ของขวัญที่เขาได้จะเป็นลูกแก้วเวทย์อวยพรแบบต่างๆที่เธอออกแบบมาใหม่ และเป็นที่คาดได้อีกไม่กี่เดือนก็มีวางขายในร้านของเธอ ตอนนี้เขาเริ่มไม่แน่ใจว่าเธอสร้างผลงานให้เขาแล้วทำขายเล่นๆ หรือเธอทำผลงานเพื่อขายแล้วใช้เขาเป็นตัวโฆษณา&nbsp;และที่มางานวันเกิดเขาเพราะว่าเธอมางานของเขาหรือเธอมาเปิดร้านของเธอกันแน่ แต่อย่างน้อย ของที่เธอเคยให้เขาจะไม่ถูกทำเป็นกระดาษเวทราคาถูก และถูกจัดเป็นสินค้าระดับหรูของร้านความรู้สึกเขายากจะบรรยาย ที่ผ่านมาเขามีแต่หลอกใช้คนอื่น…แต่ตอนนี้เขารู้สึกว่าถูกเด็กผู้หญิงที่ดูแล้วไม่ค่อยฉลาดเท่าไหร่หลอกใช้เป็นเครื่องมือโฆษณาไม่ค่อยฉลาดเท่าไหร่…ตอนนี้เขาไม่แน่ใจว่าเธอไม่ฉลาดอย่างที่ใครๆพูดถึงจริงหรือไม่&nbsp; &nbsp; &nbsp; &nbsp; &nbsp;&nbsp;ในงานน้ำชาครั้งหนึ่งมีคนล่วงเกินเรนิสด้วยคำถามเหน็บแนม&nbsp;“ท่านหญิงเรนิส ได้ข่าวว่าตระกูลเทรลิสร่ำรวยอยู่แล้วและเป็นตระกูลเก่าแก่ งานขายของนี้จัดเป็นงานชนชั้นบรรดาพ่อค้า ท่านหญิงไม่กลัวเสียเกียรติตระกูลบ้างเลยหรือ” เด็กผู้หญิงคนนั้นเหมือนเป็นลูกสาวขุนนางสักคน เขารู้สึกว่าขาดมารยาทอย่างมาก&nbsp;แต่คำตอบของเรนิสนั้นน่าสนใจมาก เธอตอบว่า กลับไป&nbsp;“เงินน่ะ มีมากเพิ่มขึ้นอีกนิดก็ไม่ได้เสียหายอะไรใช่หรือ อีกอย่างพ่อค้าเองก็มีส่วนสำคัญในเศรษฐกิจของอาณาจักรและแคว้น การที่มีการค้ารุ่งเรืองก็ทำให้แคว้นรุ่งเรืองไปด้วยนะ”&nbsp;เธอเคยบอกเขาว่า “พระราชินี ย่อมเป็นสตรีที่งามที่สุดในอาณาจักร”&nbsp;นั่นเป็นเรื่องที่ถูกต้องอีก ด้วยสถานะ พระราชินีย่อมต้องงานที่สุดในอาณาจักร ใครจะกล้าบอกว่ามีผู้หญิงคนไหนสวยกว่าพระราชินีแต่เมื่อเขาถามเธอว่า เธออยากจะสวยที่สุดในอาณาจักรบ้างไหมคำตอบที่ได้คือ เธอไม่ได้อยากเป็นผู้หญิงที่สวยที่สุด แต่อยากเป็นผู้หญิงที่รวยที่สุดมันเหมือนคำบอกเขาอ้อมๆว่าเธอไม่ได้อยากเป็นพระราชินีเธอมีความคิดที่น่าสนใจทีเดียว เขาไม่แน่ใจว่าเธอไม่ฉลาดและน่าจะจูงจมูกได้ง่ายอย่างที่ใครๆบอกเขาหรือเปล่านอกจากคู่หมั้นประหลาดของเขาจะเปลี่ยนไป น้องชายของเขาเช่นกัน ซิลบาสเตียนดูเงียบขรึมลงมากและไม่ตามติดเขาเหมือนก่อน ดูเย็นชาและเป็นตัวของตัวเองมากขึ้น นิสัยชอบช่วยเหลือผู้คนเปลี่ยนไป ขนาดตอนนั้นคู่หมั้นของตัวเอง วีราเนสตกน้ำ ซิลบาสเตียนยังยืนมองเฉยๆ เขาซะอีกที่ต้องช่วยเธอขึ้นมา ทำให้หลังจากนั้นวีราเนสเริ่มตามติดเขาแทน&nbsp;เรื่องนี้เลดี้เบ็ธกลับแนะนำให้เขาทำดีกับวีราเนสไว้เนื่องจากตระกูลเธอแข็งแกร่งเช่นกันและอาจเป็นช่องทางในการเล่นงานซิลบาสเตียนได้&nbsp;เลดี้เบ็ธรักเขามาก แววตาที่มองเขาเต็มไปด้วยความรักและความอ่อนโยน น่าแปลกความรักนั้นไม่เผื่อแผ่ไปถึงน้องชายของเขา ความรู้สึกของเลดี้เบ็ธต่อซิลบาสเตียนมีแต่ความเกลียดชังเขายอมรับว่าเขาเองก็ไม่ชอบซิลบาสเตียนนัก ตั้งแต่เล็กเขารู้สึกได้ว่าเสด็จแม่ไม่มีความยุติธรรม ความรู้สึกที่มีต่อเขาถึงแม้ไม่รังเกียจแต่ไม่ได้รัก ความรักทั้งหมดของเสด็จแม่ทุ่มเทให้ซิลบาสเตียนเท่านั้น&nbsp;เขารู้ตัวเองว่าลึกๆแล้วมันคือความอิจฉา เขาอิจฉาน้องถึงแม้ว่าเสด็จพ่อจะรักเขามากกว่าอย่างเห็นได้ชัด แต่เขายังอดอิจฉาน้องไม่ได้อยู่ดีเขาเคยภูมิใจที่ตัวเองมีธาตุหายากอย่างธาตุแสงสายฟ้า แต่น้องชายคนนี้ของเขากลับมีถึง4ธาตุ รวมธาตุมืดที่ไม่พบมาเกือบ 300 ปีแล้ว&nbsp;เขารู้สึกได้ว่าซิลบาสเตียนเป็นอันตรายต่อตำแหน่งราชาในอนาคตของเขาอย่างมากและเสด็จแม่เอง รวมถึงแคว้นบาร์ตันที่เป็นฐานกำลังของเสด็จแม่ก็อาจจะสนับสนุนซิลบาสเตียนเช่นกัน&nbsp;เสด็จแม่ไม่เคยยอมให้ซิลบาสเตียนน้อยหน้าเขาทุกทาง อย่างเช่นเรื่องคู่หมั้น หลังจากที่เขาหมั้นกับเรนิส วันถัดมาก็มีการประกาศการหมั้นระหว่างซิลบาสเตียนและวีราเนสทันที แถมตอนนี้ทุกอย่างเกี่ยวกับซิลบาสเตียน ไม่ว่าจะเป็นการเรียนหรือการฝึกฝนทุกอย่างดูในการดูแลของเสด็จแม่พฤติกรรมของซิลบาสเตียนดูลึกลับอย่างบอกไม่ถูกจนเขาไม่สบายใจ แต่เรื่องนี้เสด็จพ่อยังคงคิดว่าไม่มีอะไรน่าสงสัยความคิดของเขาสะดุดลง เด็กสาวร่างบางในชุดสีม่วง เสื้อคลุมกันหนาวสีดำเดินเข้ามาที่ห้องรับรองที่เขานั่งรออยู่ เธอถอดเสื้อคลุมตัวยาวส่งให้กับมหาดเล็กที่หน้าประตูเพื่อนำไปแขวนเขาไม่เจอเธอมาเกือบครึ่งปีแล้วจนกระทั่งงานเลี้ยงปีใหม่เมื่อวานถึงได้พบกันอีก ตอนเต้นรำเขาแอบมองเธอหลายครั้ง เมื่อวานเธอสวมชุดสีเงินปักด้ายสีม่วงเหลือบดูแปลกตาเพราะปกติเธอมักจะสวมสีอ่อน เธอดูสูงขึ้น หน้าตาน่ารักแบบเด็กๆเริ่มมีเค้าความสวยแบบเด็กสาว เริ่มมีทรวดทรงแบบเด็กสาวมาบ้าง&nbsp;เธอส่งรอยยิ้มตามมารยาทให้เขาก่อนย่อตัวลงทำความเคารพ เธอจัดเป็นเด็กสาวที่สวยมากทีเดียว&nbsp;	“อีกปีนึงฉันจะเข้าโรงเรียนแล้ว มีปีนี้ที่จะว่างหน่อย หลังจากนั้นคงไม่ค่อยได้อยู่บ้าน” ความจริงแล้วมันก็ไม่ค่อยเกี่ยวกับเธอเท่าไหร่หรอกนะว่าเขาจะอยู่บ้านหรือไม่	“เมื่อถึงเวลานั้น หม่อมฉันคงจะคิดถึงพระองค์มากทีเดียว” เธอส่งรอยยิ้มกว้างที่ดูหวานมากกว่าเดิมและน้ำเสียงที่ฟังดูคล้ายจะออดอ้อน&nbsp;ยัง เขาคิดว่าการแสดงของเธอมันยังไม่สมจริง แววตาต้องอ่อนโยนกว่านี้ ตาของเธอดูนิ่งเกินไป ยังต้องปรับปรุงอีก&nbsp;การแสดงออกของเธอดูน่าสงสัย จะว่าชื่นชอบเขาแต่ก็ไม่พยายามมาหา บางครั้งหมือนลืมว่ามีเขาเป็นคู่หมั้น แต่ถ้าเธอรังเกียจเขาก็เรียกว่าไม่ใช่ เหมือนทุกครั้งที่พบกัน เธอจะพยายามแสดงตัวอ่อนหวาน เอาอกเอาใจเขา เหมือนกับพยายามทำให้เขาและทุกคนเข้าใจว่าเธอชื่นชอบเขามาก จนบัดนี้เขายังไม่เข้าใจเธออยู่ดี	“ถ้าอย่างงั้นมาเยี่ยมฉันบ่อยๆสิ” เขาพูดยิ้มๆ อยากดูท่าทางของเธอ ใช่เธอชะงักเล็กน้อยก่อนทำหน้าเหมือนจะสลด	“หม่อมฉันไม่รู้ว่าจะได้มารึเปล่า คงต้องแล้วแต่ท่านพ่อแล้ว”&nbsp;อืม โกหกไม่แนบเนียน ตาเธอกลอกด้านข้างไม่นิ่งเห็นชัดว่าพูดไม่จริง แถมใครๆก็รู้ว่าท่านดยุคตามใจเธอแค่ไหนเธออยากจะอยู่เมืองหลวงทั้งปียังไม่มีใครกล้าว่าเธอด้วยซ้ำ	“ถ้าอย่างนั้นฉันไปเยี่ยมเธอที่แคว้นเทรลิสละกัน เราจะได้สนิทสนมกันมากกว่านี้” คราวนี้เห็นชัดเจนว่าเธอส่งรอยยิ้มแหยๆตลกๆนั่นมาอีกแล้ว&nbsp;เขาอดหลุดหัวเราะไม่ได้ เขาแกล้งกระแอมเบาๆเพื่อกลบเกลื่อนมีแต่คนอยากให้เขาแวะมาหา แต่เธอทำหน้าเหมือนเขาเป็นปีศาจจะบุกไปรังควานเธอถึงบ้าน“ลำบากฝ่าบาทเกินไปแล้วเพคะ หม่อมฉันไม่กล้า”	“แต่ถ้าฉันคิดถึงเธอ ก็คงต้องหาโอกาสไปเยี่ยมบ้าง” เขาอ้าง	เธอชะงักหน้าเปลี่ยนสีเขาขำสีหน้าเธอมาก ตอนนี้มันแหยเกอย่างบอกไม่ถูก อย่างน้อยเรนิสก็มีจุดอ่อนชัดเจนอย่างหนึ่ง เธอโกหกไม่แนบเนียน ตอนนี้เขาอารมณ์ดีขึ้นมาที่แกล้งเธอได้	“ฝ่าบาท” สีหน้าเธอปรับเป็นจริงจังขึงขัง เธอพยายามอ้างเหตุผลกับเขา &nbsp;“แต่พระองค์ต้องทบทวนบทเรียน เตรียมตัวสอบเข้าโรงเรียน และเวลาพักมีน้อย ทรงอยู่กับพระบิดาพระมารดา ไม่ดีกว่าหรือเพคะ เอาอย่างนี้ หม่อมฉันจะอ้อนวอนขอท่านพ่อมาเมืองหลวงให้ได้เพคะ”&nbsp;	“ได้ แต่ถ้าเธอไม่มา ฉันจะไปหาเธอที่แคว้นเอง”		เรนิสนั่งคุยเป็นเพื่อนเขาอยู่ครู่ใหญ่&nbsp;	“ถ้าเธอไม่เข้ามาเมืองหลวง แล้วจะมีโอกาสได้เห็นหิมะได้อย่างไร”“แคว้นเทรลิสไม่มีหิมะ นั่นทำให้ผลผลิตทางการเกษตรเรามีตลอดปี” เธอยิ้มเล็กน้อยยามพูดถึงบ้าน “แล้วหม่อมฉันไม่ชอบอากาศหนาว”เธอไม่มีธาตุน้ำ ทำให้การทนต่อความหนาวเย็นของเธอไม่ดีนักเธอถอนหายใจเมื่อพูดถึงเรื่องนี้ “ท่านแม่เป็นเจ้าหญิงจากอาณาจักรน้ำแข็ง หม่อมฉันกลับไม่มีธาตุน้ำ น่าขายหน้าเสียจริง”“ไม่มีก็ไม่เห็นเป็นไร การมีธาตุไฟกับไม้ ทำให้ปรุงยาได้ น่าจะดีกว่าหรือเปล่า”&nbsp;สีหน้าเธอเปลี่ยนไปเมื่อพูดถึงคำว่าปรุงยา “นั่นยิ่งน่าอายกว่าเดิม พรสวรรค์ของหม่อมฉันไม่มีแม้แต่น้อย น่าเสียดายที่มีธาตุพวกนั้น”เขาชะงักไป เขาคงพลาดไปอีกแล้ว แหล่งข่าวของเขาเคยบอกมาเช่นกันว่าอาจารย์สอนปรุงยาของเธอกลุ้มใจกับเรื่องความสามารถในการปรุงยาผิดๆของเธออย่างมากถ้าคุยเรื่องรูปแบบการดัดแปลงเวทย์เธอจะดูสนใจเป็นพิเศษ&nbsp;แต่ถ้าเป็นเรื่องต้นไม้ เธอกลับแยกชนิดต้นไม้ไม่ออก“หม่อมฉันไม่เข้าใจ ดอกเดซี่กับดาห์เลีย ดูยังไงไม่เห็นต่างกัน”เขาหัวเราะกับความคิดของเธอ “ฉันว่าดอกเดซี่กับดาห์เลีย ดูอย่างไรก็ไม่เหมือนกัน”จนสุดท้ายก่อนลากลับ เรนิสยื่นแผ่นโลหะให้เขาชิ้นหนึ่ง ขนาดของมันประมาณ2ฝ่ามือ เธอบอกมันเรียกว่าออแกนไนซ์เซอร์ ลักษณะเหมือนปฏิทินเวท แต่สามารถลงบันทึกด้วยเวทย์แสดงความเป็นเจ้าของหลังจากนั้นให้ลงว่ามีกิจกรรมอะไรที่ต้องทำบ้าง เช่นการนัดหมาย ตารางเรียน โดยตัวออแกนไนซ์เซอร์จะสามารถตั้งเตือนก่อนถึงเวลานัดหมายได้ อุปกรณ์เวทนี้ดูจะมีประโยชน์ต่อการเรียนในโรงเรียนของเขามาก“หวังว่าจะมีประโยชน์นะเพคะ” เธอยิ้มให้เขา แล้วบอกเขาอ้อมๆว่าเวลาไปทำธุระหรือเข้าชั้นเรียน ให้หยิบๆขึ้นมาใช้บ้าง	“ขอบใจมาก แล้วพบกันอีกนะเรนิส”	เธอย่อตัวให้เขา รับเสื้อคลุมแล้วเดินกลับไป	ซีริลยืนมองดูเรนิสเดินจากไป ใช่ละเขารู้แล้วว่าความสัมพันธ์ของเขากับเรนิสเป็นแบบไหน เหมือนเสด็จพ่อและเสด็จแม่ของเขา ความสัมพันธ์แบบรักษามารยาท&nbsp;ต่างคนต่างอยู่อย่างนี้คงเป็นธรรมเนียมสำหรับชนชั้นสูงล่ะมั้ง และมันคงช่วยให้สถานภาพสมรสมั่นคงยาวนาน ไม่ทะเลาะกัน ไม่มีโกรธเคือง เบื้องหน้าคนอื่นมีเพียงความอ่อนหวานเป็นคู่สมรสที่สมบูรณ์แบบ&nbsp;เสด็จพ่อต้องการการสนับสนุนจากแคว้นบาร์ตัน และเขาต้องการแคว้นเทรลิส ผู้หญิงสำหรับเขาเป็นแค่เครื่องมือเพื่อสร้างฐานอำนาจ เสด็จพ่อเองนอกจากเสด็จแม่แล้วยังมีข่าวความสัมพันธ์กับสตรีชั้นสูงอีกหลายคน อย่างน้อยภรรยาอย่างเรนิสเมื่อเทียบกับผู้หญิงน่ารำคาญแบบวีราเนส นับว่าเขาโชคดีกว่าซิลบาสเตียน&nbsp;อืม ว่าแต่ออแกนไนซ์เซอร์นี่จะมีวางขายในร้านเล่นขายของของเรนิสไหมนะ  

 </div> 
