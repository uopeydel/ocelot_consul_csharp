 <div style="word-wrap: normal;width:90%;">
			
				
  Chapter 16 เรนิส: แนวทางการกำจัดพระเอก&nbsp;ตระกูลพาร์กเกอร์ ตระกูล........พาร์กเกอร์ .. ปิ๊งป่อง นึกออกแล้ว&nbsp; &nbsp; &nbsp; &nbsp; &nbsp; พระเอกหมายเลข 7 ตระกูลพาร์กเกอร์&nbsp;&nbsp; &nbsp; &nbsp; &nbsp; &nbsp; เรนิสมาแอบดักรอเลขาของท่านพ่อที่ห้องโถง เมื่อเขาส่งแขกซึ่งเป็นชายรูปร่างอ้วน ท่าทางภูมิฐานคนหนึ่งออกไป เธอรีบเข้าไปเค้นข้อมูลทันที“ตระกูลพาร์กเกอร์มาทำอะไรหรือคะ” เธอกระซิบถาม“ท่านหญิง พวกเขาแค่อยากลงทุนเพิ่มในแคว้นเรา” เลขาของท่านพ่อกระซิบตอบเธอด้วยระดับเสียงเดียวกันสรุป ตระกูลพาร์กเกอร์ต้องการมาลงทุนการค้าเพิ่มในแคว้นเทรลิส รายละเอียดช่างมัน&nbsp;ตอนนี้เธอสนใจเรื่องลูกชายเขามากกว่า&nbsp;“พอรู้เรื่องลูกชายของนายท่านพาร์กเกอร์บ้างไหมคะ” เรนิสกระซิบถามเสียงเบากว่าเดิมเลขาวัยกลางคนทำหน้าแตกตื่น “ท่านหญิง ทำไมถึงอยากรู้เรื่องของนายน้อยตระกูลพาร์กเกอร์”เธอถามอะไรผิดไปหรือเปล่า“อย่าบอกนะครับ ว่าที่ท่านหญิงไม่สนใจคู่หมั้นเพราะว่า…สนใจลูกพ่อค้าอย่างนายน้อยตระกูลพาร์กเกอร์”เธอนิ่งไป เธอยังไม่มีประจำเดือนเลยด้วยซ้ำ จะไปสนใจเรื่องผู้ชายได้อย่างไรหรือว่า เด็กโลกเวทมนตร์ในโอโตเมะเกมจะโตเร็วและแก่แดด สนใจผู้ชายเร็วกว่าปกติหลังจากทำความเข้าใจกันระดับหนึ่ง เธอได้ข้อมูลมาว่า พ่อค้าใหญ่ตระกูลพาร์กเกอร์ เป็นชาวอาราจักรอีสเทร่า แต่ภรรยาเป็นเลดี้จากตระกูลซึ่งจัดเป็นชนชั้นสูงแต่ไม่ได้อำนาจมากมีลูกชาย2 คนอายุห่างกัน 5 ปี คนเล็กอายุเท่าเรนิส คนโตตอนนี้เรียนอยู่ในอาณาจักรอีสเทร่า ใกล้จะจบแล้ว&nbsp;“นายท่านพาร์กเกอร์คิดจะลงทุนเพิ่มในอาณาจักรฟานส์และเป็นไปได้สูงที่จะให้ลูกชายคนเล็กมาเรียนในอาณาจักรฟานส์ด้วย”&nbsp;ใช่..คุณพระเอกเบอร์7 เป็นพระเอกคนเดียวที่ไม่มีความสามารถด้านเวทสูงส่งแบบพระเอกคนอื่น เรียนไม่โดดเด่น แต่เรื่องการค้าเก่งมาก และรวยมากถึงมากที่สุดใช่แล้ว.....จำได้ว่า ตอนนางเอกมาติวให้ เขาบอกว่าเขาเป็นอันดับสุดท้ายของกลุ่มนักเรียนทั่วไปที่ไม่ได้รับทุนที่ได้คัดเลือกเข้าเรียน เนื่องจากคะแนนได้ผ่านเกณฑ์ไม่มาก พลังเวทมีแค่ธาตุเดียวและพึ่งผ่านเกณฑ์คือระดับ3ก่อนวันสอบไม่นานแถมครอบครัวเป็นตระกูลพ่อค้า ไม่ได้เป็นชนชั้นสูงและไม่ได้มีอำนาจมากมาย นอกจากควบคุมการค้าอาณาจักรอีสเทร่าและมีการลงทุนในอาณาจักรลูฟฟ์และเทรลิส รวมถึงมีกิจการในเมืองหลวงบ้างเท่านั้น เขาเกือบไม่ได้มาเรียนที่นี่แล้ว&nbsp;กว่านายพระเอกจะโตพอถล่มการค้าคงอีกหลายปี ในเมื่อคุณพระเอกเข้ามาอันดับสุดท้ายสมองของเธอทำงานเร็วจี่ เธอนึกออกแล้วว่าเธอจะใช้ประโยชน์จากเรื่องนี้ได้อย่างไรเรนิสรีบเขียนจดหมายเวทหาเบลล่าทันที&nbsp;&nbsp; &nbsp; &nbsp; &nbsp; &nbsp;&nbsp;“เบลล่าที่รัก&nbsp; &nbsp; &nbsp; &nbsp; &nbsp; ฉันคิดถึงเธอมากๆเลย&nbsp;การคุยกับเธอทางจดหมายนั้นไม่พอที่จะสนองความคิดถึงของฉันได้&nbsp;ฉันคิดว่าถ้าเราได้เรียนโรงเรียนเดียวกันก็คงจะดี&nbsp;วันนี้ฉันเลยไปขอท่านพ่อท่านแม่ไปเรียนที่อาณาจักรไอซ์กับเธอ&nbsp;แต่ว่ามันเป็นไปไม่ได้ ฉันไม่มีธาตุน้ำ&nbsp;ท่านแม่บอกว่าโรงเรียนที่นั่นไม่มีทางรับฉันแน่นอน&nbsp;มันแย่จริงๆ&nbsp;นี่เราจะไม่มีโอกาสได้เรียนที่เดียวกันเลยใช่ไหม&nbsp; &nbsp; &nbsp; &nbsp; &nbsp; คิดถึงเธอแทบขาดใจ&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; รักมาก จากเรนิส”&nbsp; &nbsp; &nbsp; &nbsp; &nbsp; เรนิสไม่เคยเขียนจดหมายรัก แต่จดหมายนี่ดูจะเลี่ยนไม่แพ้จดหมายรักทีเดียว ถ้าสำเร็จ เบลล่ามาสมัครเรียนที่โรงเรียนฟานเซียส์ ด้วยความสามารถระดับเบลล่าและเส้นสายตระกูลบาร์ตันแล้วต้องเขี่ยนายพระเอกเบอร์ 7 ออกไปได้แน่ๆ&nbsp;เพื่อกระตุ้นอารมณ์ เธอยังแนบลูกแก้วคิดถึง เป็นลูกแก้วที่สร้างภาพมายาเป็นดอกไม้กลางสายฝนพร้อมเพลงเศร้าๆ ให้ระลึกถึงคนที่ไกลกัน ใช่สินค้าจากทางร้านของเธอส่งไปด้วย&nbsp;ตามคาด อีกหลายวันถัดมา เบลล่าตอบจดหมายมาว่าตัดสินใจมาเรียนที่โรงเรียนเวทย์ฟานเซียส์เป็นเพื่อนเธอเธอรีบตอบจดหมายออดอ้อนกลับไปให้เบลล่าทันที เอาใจไว้ก่อนเบลล่าจะเปลี่ยนใจเธอได้แนวทางใหม่ในการหลบรูทหายนะ เธอควรเป็นฝ่ายรุกบ้าง ในเมื่อเธอรู้อยู่แล้วว่ามีใครบ้างที่เป็นรูทหายนะของเธอแนวทางกำจัดพระเอกออกไปจากชีวิตของเธอ ทำอย่างไรก็ได้ไม่ให้พวกเขาเข้ามาเรียนที่เดียวกับเธอได้.ตอนนี้กำจัดได้2ใน8 ก็ยังดี เธอเริ่มผ่อนคลายขึ้นและจริงจังกับการเรียนขึ้นกิจกรรมยามว่าง นอกจากการคิดสินค้าใหม่ๆแล้ว เธอยังคิดหาวิธีกำจัดพระเอกทั้งหลายที่เธอปักธงว่าเป็นธงอันตรายไปพร้อมๆกันด้วย&nbsp; &nbsp; &nbsp; &nbsp; &nbsp; เดือน 9 &nbsp;ต้นฤดูใบไม้ร่วงในเมืองหลวง ในแคว้นเทรลิสฤดูใบไม่ร่วงหรอกนะ อากาศมีแค่อบอุ่นกับฤดูเย็นๆเท่านั้นเอง อากาศดีตลอดปี&nbsp;หลังจากที่เรนิสฝึกการใช้เวทอย่างหนักหน่วงเพื่อทำเงิน เรนิสก็สามารถเลื่อนระดับทุกธาตุเข้าสู่ระดับพื้นฐาน 4 ได้สำเร็จ&nbsp;แต่ท่านอาจารย์เวทของเธอดูไม่ได้ยินดีมากนัก&nbsp;“ท่านหญิงเลื่อนระดับได้ก็จริง แต่เวทของท่านหญิงใช้ได้ดีแค่การสร้างภาพมายา ท่านหญิงกลับขาดทักษะด้านการต่อสู้”เธออ้าปากค้างกับแนวคิดของอาจารย์ หมายความว่าถึงเธอจะเลื่อนระดับได้ แต่ถ้ามีมือสังหารมา เธอตายแน่นอนใช่ไหม…เขาขยายความเมื่อเห็นสีหน้าของเธอ “เมื่อเทียบกับนักเวทระดัยพื้นฐาน4คนอื่น หากประลองกัน ท่านหญิงจะแพ้ทันที”&nbsp;“ประลอง…” เธอเพิ่งนึกออก ในเกม เมื่อเข้าโรงเรียน ต้องมีการประลองซึ่งคราวนี้อาจารย์เวทย์ของเธอไม่ยอมหยวนให้อีกแล้ว บังคับเธอฝึกภาคสนามอย่างหนัก&nbsp;เช่นเดียวกับอาจารย์ปรุงยาและเวทไม้ของเธอ บังคับให้เธอจริงจังกับการเสกสมุนไพรกว่านี้&nbsp;อาจารย์ประนามเธอเรื่องการเสกสมุนไพร “บรรดานักเวทย์ระดับพื้นฐาน 4 ท่านหญิงน่าจะเป็นคนที่เสกพืชต่างๆผิดมากที่สุด”&nbsp;“กระผมซึ่งเป็นอาจารย์รู้สึกละอายใจเหลือเกินที่ไม่สามารถฝึกสอนท่านหญิงได้ดี”เธอเศร้าสลดใจแทนอาจารย์เล็กน้อย นั่นไม่ใช่ความผิดของเขา แต่เป็นความผิดของผู้ผลิตเกมต่างหาก ที่ทำให้เธอไร้ความสามารถด้านนี้สุดท้ายเมื่อเห็นว่าเธอไร้ความสามารถในการปรุงยา เขาสอนเธอเสกเถาวัลย์ใช้สำหรับการต่อสู้แทนเรนิสเริ่มมีความหวัง หรือเธอควรเอาชนะและกำจัดพระเอกพวกนี้ด้วยการประลองดีหากพวกเขาแพ้เธอ ให้ห้ามเข้าใกล้เธอในรัศมี 1 กิโลเมตรแต่พอเธอคิดว่าจะต้องสู้กับซีริล หรือ อเล็กซิส เธอก็สยองแล้ว&nbsp;ยังไม่ต้องพูดถึงคุณนักฆ่ารูทลับ&nbsp;อย่างเธอคงชนะแค่ซิลบาสเตียนคนสวยกับตาลูกพ่อค้าพาร์กเกอร์เท่านั้นเธอปลอบใจตัวเอง…อย่างน้อยเวลาเธอถูกลอบสังหาร จะได้หนีได้&nbsp; &nbsp; &nbsp; &nbsp; &nbsp; เดือน 10 เธอเริ่มมีพัฒนาการด้านการต่อสู้ดีขึ้น อาจารย์ทั้งหลายต่างเบาใจ แต่เธอไม่เบาใจนัก เธอยังหาทางกำจัดพระเอกเพิ่มไม่ได้เลย&nbsp; &nbsp; &nbsp; &nbsp; &nbsp;	ในที่สุด โชคก็เข้าข้างเธอ แกรนด์เลดี้เดลีน่า ส่งจดหมายมาบอกเธอว่า เธอกำลังจะแต่งงานในเดือนหน้าตำนานรักต่างชนชั้น…อย่างกับนิยายประโลมโลกแต่เรนิสไม่แปลกใจเลยจริงๆ เพราะก่อนหน้านี้หนึ่งวัน เธอเพิ่งได้รับจดหมายเวทย์จากเบลล่า ท่านหญิงเดลีน่าตั้งครรรภ์ท่านป้าและญาติสาวของเธอ ไม่เบาเลยทีเดียว &nbsp;นั่นไม่ใช่เรื่องของเธอ จะท้องก่อนหรือหลังแต่ง เกี่ยวอะไรกับเธอด้วยประเด็นคือนี่เป็นโอกาสอันดีในการหาข้ออ้างเดินทางเข้าสู่แคว้นลูฟฟ์เจนนี่…นางเอกของเกมอยู่ในแคว้นลูฟฟ์ และคุณพระเอกเบอร์ 5 พระเอกเด็กกำพร้าผู้มีเวทแสงแห่งการรักษา มิคาเอล ก็อยู่ในแคว้นนี้เช่นกัน&nbsp; &nbsp; &nbsp; &nbsp; &nbsp; แน่นอน เห็นแก่ความสัมพันธ์ระหว่างเรนิส ท่านหญิงดิอานส์และท่านหญิงเดลีน่า นอกจากนี้ท่านหญิงเดลีน่ายังสั่งซื้อสินค้าจากร้านของเธอไปใช้จัดงานแต่งงานท่านพ่อท่านแม่อนุญาตให้เธอเดินทางไปร่วมงานได้&nbsp;เธอรีบเดินหลังวันเกิดทันที ต้องไปเตรียมแผนก่อน งานนี้เธอพาแอนนา เธมม์ และดิอัสที่ตอนนี้เป็นเลขาส่วนตัวเธอพร้อมองครักษ์จำนวนหนึ่งไปด้วย&nbsp;การเดินทางถึงแคว้นลูฟฟ์ ใช้เวลา2วันเหมือนกับไปเมืองหลวง เธอไม่เข้าสู่คฤหาสน์ประจำตระกูลปัวร์เรสในแคว้นลูฟฟ์ทันทีแต่ปลอมตัวไปพักที่โรงแรม&nbsp;ก่อนอื่นเธอต้องหาร้านขนมของเจนนี่ เบลล์เลอร์ นางเอกของเกมให้ได้ก่อน&nbsp;&nbsp; &nbsp; &nbsp; &nbsp; &nbsp; ร้านขนมของครอบครัวเบลล์เลอร์ โดดเด่นชัดเจน ถึงจะเป็นร้านเล็กๆ แต่ขายดีไม่น้อย&nbsp;	หญิงวัยกลางคนคนหนึ่ง อัธยาศัยดี กำลังขายขนมอยู่	เรนิสยิ้มให้อย่างมารยาทงาม “ขนมอะไรอร่อยนะคะ”	“อร่อยหลายอย่างค่ะ ชอบเค้กหรือว่าคุ้กกี้คะ ครัวซองท์ก็มีนะคะ”	ขนมที่ร้านหน้าตาแปลกๆแบบที่ไม่มีขายที่อื่น เช่น เค้กรูปหมีแพนด้า คุ้กกี้รูปสัตว์ รสชาตินับว่าใช้ได้ ไม่ได้อร่อยล้ำแบบพ่อครัวชั้นเลิศทำ แต่ก็อร่อยทีเดียว	สมกับเป็นร้านของนางเอก ต้องมีอะไรโดดเด่น&nbsp; &nbsp; &nbsp; &nbsp; &nbsp; จากนี้ต้องอาศัยความรู้เดิมจากคนเขียนไกด์เกมบุคแล้วตามเนื้อเรื่อง เจนนี่จะต้องเดินผ่านป่าละเมาะเล็กๆเพื่อไปวิหารไลท์ ซึ่งเป็นวิหารประจำแคว้นลูฟฟ์เพื่อเรียนหนังสือ เนื่องจากเด็กสามัญชนไม่มีอาจารย์มาสอนที่บ้านจะต้องไปเรียนรวมกันที่วิหาร และ 10 วันหลังวันเกิด เจนนี่จะได้ช่วยเหลือพระเอกคนหนึ่งไว้&nbsp;และเธอ นางร้ายเบอร์ 1 ประจำเรื่องจะทำเรื่องชั่วด้วยการขัดขวางความรักที่ยังไม่เพาะบ่มครั้งนี้เองเธอเป็นนางร้าย ต้องทำเรื่องร้ายๆอย่างขัดขวางความรักของนางเอกอยู่แล้ว ไม่ถูกหรือไง&nbsp; &nbsp; &nbsp; &nbsp; &nbsp; 	เรนิสทดลองเดินตามป่าละเมาะนี่หลายวันละ จนปรุโปร่งไปหมด งานนี้ไม่มีทางพลาดแน่&nbsp;ในวันที่10หลังวันเกิด เธอส่งแอนนาปลอมตัวไปทำเป็นว่ารถม้าเสียหน้าบ้านของเจนนี่&nbsp;“ทำไมเราต้องทำแบบนี้ด้วยคะท่านหญิง”“ฉันสงสารลูกสาวร้านขายขนมที่ไม่มีรถนั่งไปวิหาร เลยอยากให้แอนนาไปส่ง”“แต่ทุกวัน เด็กคนนั้นก็เดินไปเรียนเอง”“บางทีวันนี้ ขาของเด็กคนนั้นอาจจะเจ็บ”“ท่านหญิง เหตุผลนี้ไม่สมเหตุสมผลเลย”“ไม่สมเหตุสมผล แต่ฉันบอกให้เธอทำตามที่ฉันบอก ไม่เข้าใจหรือไง” เรนิสเท้าเอวบงการแอนนาซึ่งรับคำอย่างเสียไม่ได้เธอคาดการณ์ไว้ ด้วยความเป็นนางเอกแสนดี เจนนี่ต้องช่วยเหลือ หลังจากนั้นก็ทำเป็นขอยืมอุปกรณ์บางอย่างเช่นเศษผ้ามาขัดล้อรถ รถก็จะหายเสียทันที&nbsp;ดูไม่ค่อยแนบเนียนแต่ช่างเถอะ จากนั้นก็เสนอตัวไปส่งเจนนี่ที่วิหารหลังซ่อมรถม้าเสร็จ เท่านี้เจนนี่ก็ไม่เข้าไปที่ป่าละเมาะนั่นแล้ว ถัดมา เรนิสและเธมม์ รวมถึงองครักษ์จำนวนหนึ่งก็มาดักรอพระเอกเบอร์หก&nbsp; &nbsp; &nbsp; &nbsp; &nbsp; เรนิสมานั่งรอบนก้อนหินยักษ์ริมทางแต่เช้าตรู่ เธอสวมชุดเนื้อผ้าหยาบแบบสาวชาวบ้าน บรรดาองครักษ์และเธมม์ต้องปลอมตัวเช่นกัน ทุกคนดูงุนงง แต่มีหน้าที่ต้องทำตามเธอเท่านั้น&nbsp;	“เราทำแบบนี้เพื่ออะไร” เธมม์กระซิบถามเธอ	“นี่เป็นการฝึกซ้อมละคร”	เธมม์ทำหน้างุนงง “ละครอะไรกัน”	“ละครชีวิตไง นายอย่าถามมาก ให้ทำอะไรก็ทำไปได้ไหม”เธอมั่นใจมาก ฉากตรงนี้แหละ พระเอกเบอร์หกถูกทำร้ายมา มานอนสลบหมดสภาพที่ข้างหินก้อนนี้เลย&nbsp;หลังจากนั้นคุณนางเอกมาเจอก็จะใช้เวทลมช่วยพยุงคุณพระเอกไปที่วิหาร&nbsp;หลังจากนั้น…ไม่นะ…เรนิสอยากจะเขกศีรษะตัวเอง เธอลืมไปได้อย่างไรว่ามีฉากนี้ด้วย&nbsp;ต้องรีบส่งคนไปที่วิหาร&nbsp;แต่ก่อนที่เรนิสจะคิดอะไรออก มีเสียงหึ่งๆและเสียคนวิ่งฝ่าพงไม้มา เรนิสรีบเข้าไปดู เธอเห็นภาพที่น่าตกใจจริงงเด็กชายอายุประมาณ13-14ปี วิ่งหนีฝูงผึ้งนับพันตัว ตามลำตัวแม้เสื้อผ้าจะดูเป็นของคุณภาพดีแต่มีรอยขาดจากการโดนกิ่งไม้ ใบหน้าและแขนมีตุ่มแดงมากกาย คาดว่าจะโดนผึ้งต่อย และ พระเจ้า เขากำลังวิ่งมาทางเธอระหว่างที่เธอกำลังตะลึงมึนงง เธมม์ที่ยืนตะลึงด้านข้างก็รู้สึกตัว&nbsp; &nbsp; &nbsp; &nbsp; &nbsp;&nbsp;“หนีเร็ว” หายหมูอ้วนออกตัววิ่งเร็วยิ่งกว่าเสือชีตาร์ซะอีก&nbsp; &nbsp; &nbsp; &nbsp;&nbsp;&nbsp; เรนิสได้สติ เธอร่ายเวทย์ธาตุลม สร้างพายุหมุนไล่ฝูงผึ้งไป&nbsp;นายพระเอกหมายเลข 6 ใช้ไม่ได้จริงๆ นายมีพลังเวทถึง4 ธาตุ ดิน น้ำ ลม ไฟ ยังกับ Fantastic four ทำไมไม่ใช้สักเวทหนึ่งล่ะคะ&nbsp; &nbsp; &nbsp; &nbsp; &nbsp; ตอนนี้นายพระเอกนั่งหมดสภาพอยู่บนก้อนหิน โชคดีที่เธอไล่ผึ้งไปก่อน ไม่งั้นนายนี่ได้สลบตรงนี้แน่ๆ อย่าบอกนะว่าที่บอกนางเอกว่าถูกลอบทำร้าย คือโดนผึ้งต่อย ไม่น่าเลย ดูเป็นพระเอกกระจอกจริงๆ เธออดทนเล่นรูทนี้ได้ยังไง	กระจอก…กระจอกที่สุด..เรนิสด่าสาดเสียเทเสียอยู่ในใจเธอให้องครักษ์ช่วยกันแบกเขาใส่รถม้าและพาไปโรงพยาบาลประจำแคว้น คงไม่ต้องขนาดใช้ผู้เยียวยาเวทแสงหรอแต่เธอเพิ่งนึกออก ฉากต่อไปคือนางเอกพาอีตาพระเอกกระจอกนี่ไปวิหาร และจะเจอกับพระเอกเบอร์ 5 ผู้มีเวทแสงรักษา ซึ่งทั้ง2คนต่างโต้เถียงกันว่าใครจะเป็นคนช่วยรักษาเจ้าพระเอกเบอร์ 6 ที่น่วมทั้งตัวจากการ...ถูกลอบทำร้าย&nbsp;หลังจากจากนั้นก็จะเป็นการสร้างคะแนนว่าจะโปรไปทางพระเอกคนไหน หรือไม่โปรใครเลย นั่นไม่ใช่ประเด็นสำคัญที่สำคัญคือ พระเอกกระจอกที่ถูกผึ้งรุมนี่เป็นถึงเจ้าชายรัชทายาทแห่งแคว้นอีสเทร่า ที่ไม่รู้ว่ามาทำอะไรถึงที่นี่ ไม่สมเหตุสมผลเอาเสียเลย&nbsp;นายกระจอกคิดว่าเจนนี่เป็นผู้มีพระคุณที่ช่วยชีวิต จะกลับมาตอบแทนบุญคุณเรนิสคิดในใจ ข้ออ้างชัดๆ เห็นว่าเขาสวยมากกว่า จากนั้นนางเอกก็จะบอกว่าอยากจะไปเรียนที่โรงเรียนเวทย์ฟานเซียส์ นายกระจอกนั่นก็เลยตัดสินใจสมัครเข้ามาเรียนที่โรงเรียนฟานเซียส์แทนโรงเรียนเวทย์ประจำอาณาจักรอีสเทร่า&nbsp; &nbsp; &nbsp; &nbsp; &nbsp; ตอนนี้พวกเธอส่งเจ้าชายกระจอกเข้าโรงพยาบาลเรียบร้อยแล้ว สภาพเขาดูดีขึ้นเล็กน้อยหลังได้สมุนไพรแก้ปวด&nbsp;	เธอขอตัวกลับ เธอมีภารกิจต้องทำ ไปทำให้นางเอกกับพระเอกหมายเลขห้าคลาดจากกัน&nbsp; &nbsp; &nbsp; &nbsp; &nbsp; “ฉันชื่อ อองตัวร์ ฟรังชัวร์ อีสเทร่า เธอ ชื่ออะไร”ชื่อจริงๆของเขายาวขนาดนี้เลยหรือ เธอมองใบหน้าที่บวมตุ่ยของเด็กชายที่นอนบนเตียง&nbsp; &nbsp; &nbsp; &nbsp; &nbsp; “นายจะถามทำไม” เรนิสรู้ดีว่าเขาเป็นเจ้าชาย แต่ตอนนี้เธอปลอมตัวเป็นเด็กสาวสามัญชน ก็ต้องแกล้งไร้มารยาทเล็กๆ และทำเป็นไม่รู้จักว่าเขาเป็นใคร&nbsp; &nbsp; &nbsp; &nbsp; &nbsp; “ฉันจะได้ตอบแทนบุญคุณ”&nbsp; &nbsp; &nbsp; &nbsp; &nbsp; “ไม่ต้องหรอก ฉันอยู่ในเมืองอีกไม่นาน อีก 2 ปี พออายุ14 ฉันจะหาทางสอบเข้าโรงเรียนเวทย์จีเซลล์แห่งอาณาจักรอีสเทร่า”&nbsp;ตอนนี้นายเธมม์ที่ยืนด้านข้างอ้าปากกว้างจนเอาไข่ยัดได้ทั้งใบ&nbsp; &nbsp; &nbsp; &nbsp;&nbsp;“พลังเวทย์ของเธอสูงมาก เธอคงสอบได้ ไว้เราค่อยพบกันที่นั่น ถ้ามีโอกาสฉันจะต้องตอบแทนบุญคุณแน่ๆ”“ไม่เป็นไรค่ะ ถ้ามีโอกาสคงได้พบกัน…ในอนาคต” อืม บทพูดพวกนี้ของนางเอกทั้งนั้น แค่เปลี่ยนเล็กๆน้อยๆ“เธอบอกชื่อฉันมาเถอะ”&nbsp; &nbsp; &nbsp; &nbsp; &nbsp;&nbsp;ถ้าไม่บอก เขาตามสืบเอง ความจะแตกไหมเนี่ย เรนิสตัดสินใจทันที&nbsp; &nbsp; &nbsp; &nbsp; &nbsp; “ฉันชื่อ เจน” ชื่อนี้เธอไม่ได้ใช้นานเท่าไหร่แล้ว ขอบตาเริ่มร้อนชื้นมา แต่พอสบสายตาคาดหวังของเจ้าชายหนุ่มที่ตอนนี้หน้าบวมอยู่ เรนิสตัดสินใจยืมนามสกุลนางเอกไปใช้ก่อน&nbsp; &nbsp; &nbsp; &nbsp; &nbsp; “เจน เบลล์เลอร์”	หลังจากพูดเสร็จ อยากจะกัดลิ้นตัวเอง เธอน่าจะบอกชื่อมั่วซั่วไป เอานามสกุลนางเอกมาใช้จะมีปัญหาไหม	ช่างเถอะ พูดไปแล้วก็แล้วไป&nbsp;&nbsp; &nbsp; &nbsp; &nbsp; &nbsp; หลังจากออกจากโรงพยาบาล เธมม์หันมากถามเรนิสทันที&nbsp; &nbsp; &nbsp; &nbsp; &nbsp; “เรนิสรู้ได้ยังไงว่าจะมีคนบาดเจ็บมาให้ช่วย แล้วทำไมไปบอกเขาว่าจะไปเรียนที่อีสเทร่า แล้วยังไปโกหกเขาอีก”&nbsp; &nbsp; &nbsp; &nbsp; &nbsp; “เธมม์ เราทำความดีช่วยคนย่อมไม่หวังผลตอบแทน ถ้าเขามาตอบแทนแปลว่าเราหวังผล ซึ่งมันทำให้เราดูไม่ดี” เรนิสอ้างมั่วซั่ว หวังว่าสมองน้อยๆของเธมม์คงเชื่อ&nbsp; &nbsp; &nbsp; &nbsp; &nbsp;&nbsp;เหตุผลนี่ดูแปลกไปบ้าง ในสายตาเธมม์ เรนิสดูไม่ใช่คนทำดีไม่หวังผลเลย ตอนแรกเขายังคิดว่าเรนิสจะเรียกเงินจากเด็กชายน่าสงสารที่ถูกช่วยไว้ซะอีก นอกจากไม่เรียกเงิน ยังจ่ายค่ายาให้อีก&nbsp;เรนิสไม่ต้องการสิ่งตอบแทน ...ไม่ต้องการสิ่งตอบแทน.......ไม่ต้องการสิ่งตอบแทน&nbsp;เสียงของเรนิสดังก้องในหูเขาอยู่นานเลยWriter’s note : มีคนสงสัยว่าทำไมนางบอกนามสกุลนางเอก…คือ นางมึนและรั่วเอาว่าไรท์มีเหตุผลของไรท์  

 </div> 
