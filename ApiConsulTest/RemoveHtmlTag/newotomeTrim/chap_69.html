 <div style="word-wrap: normal;width:90%;">
			
				
  เรนิสรีบกลับไปที่วิหาร หว่าจะมาถึงก็ช่วงเที่ยงแล้ว เด็กๆทยอยออกมา เธอแอบดูอยู่ข้างทาง&nbsp;นั่นไง นางเอกหัวชมพูมาแต่ไกล&nbsp;เธอคิดว่าพ่อแม่ผมน้ำตาลทั้งคู่ไม่มีพลังเวท นางเอกผมชมพูมาเลย แถมมีพลังเวทย์ตั้ง 4 ธาตุ ตอนเล่นเกมเธอคิดแต่ว่ามันเป็นเกม&nbsp;แต่ตอนนี้เธออดสงสัยไม่ได้ว่า เจนนี่เป็นเด็กเก็บมาเลี้ยงรึเปล่า อาจจะเก็บมาจากถังขยะ หรือคนเอามาทิ้งไว้หน้าบ้าน ทำให้ผิดแปลกไปจากพ่อแม่แล้วนั่น เด็กที่เดินมาส่งเจนนี่ที่ประตูวิหาร&nbsp;นั่นมันมิคาเอล&nbsp;โอ้พระเจ้า หล่อมาก ผมสีทอง ดวงตาสีทอง…เธอแทบจะอ้าปากค้างตอนอยู่ในเกมคิดว่าดูดีมากแล้วแต่เทียบไม่ได้กับตัวจริง&nbsp;เวลาโดนแสงแดด ดูเหมือนกับเทพบุตรในรูปวาด ถ้ามีปีกสีขาวที่หลังนี่จะเหมือนเซนต์มิคาเอลในรูปวาดของจิตรกรชื่อดังตามพิพิธภัณฑ์ไม่ก็โบสถ์ในยุโรป&nbsp;ผู้ผลิตเกมน่าจะขี้เกียจเล่นง่ายๆเอาชื่อและแบบกราฟฟิกมาจากเซนต์มิคาเอลแน่ๆ นี่จะหล่อไปถึงไหน&nbsp;ถ้าซีริลจัดว่าเป็นพระเอกที่ดูหล่อสุภาพอ่อนโยน มิคาเอลคงจะหล่อแบบลืมหายใจได้เลย&nbsp;มันไม่ถูกต้องเด็กกำพร้าหล่อขนาดนี้ได้ยังไง&nbsp;“เรนิส น้ำลายเธอหยดอยู่” เธมม์สะกิด“นายหุบปากนะ” เรนิสตาขวางหันไปมอง นี่เธอทำอะไรลงไป นั่นเด็กกำพร้า แต่ข้างๆเธอ นายหมูอ้วน ลอร์ด น้อยๆบุตรบุญธรรมของตระกูลเทรลิส&nbsp;เฮ้อ ...“นี่เธอมาเพื่อมาแอบดูเด็กคนนั้นหรอ”“อือ ใช่ ได้ยินสาวๆบอกว่าเขาหล่อมาก” เรนิสอ้างไปก่อน“ฉันว่ามีส่วนดูคล้ายๆฉันบ้างเหมือนกัน”&nbsp;“ฮืม นายเธมม์ มิน่า การเรียนนายไม่ก้าวหน้า”&nbsp;“เกี่ยวอะไรงั้นหรือ”“เพราะนายมีสายตากับหัวคิดที่ผิดเพี้ยน” เรนิสตอบเขาแล้วเอามือฟาดศีรษะเขาไปเบาๆทีนึงเป็นเชิงสั่งสอนถึงแม้เรนิสจะแยกสมุนไพรได้ไม่ดี แต่เธอสามารถแยกนายเธมม์ออกจากมิคาเอลได้แน่ๆแยกได้ง่ายกว่าการแยกดอกเดซี่กับดอกดาห์เลียแน่ๆ“เธอจะเข้าไปทักขวัญใจเธอไหม หรือว่า.....หรือว่า”“อะไร”“นี่เป็นเหตุผลที่เธอเลิกสนใจคู่หมั้นใช่รึเปล่า อืม เขาดูดีกว่าซีริลนิดหน่อย เอาว่าดูดีพอๆกับฉันละกัน”“นาย....” เรนิสตัดสินใจตบที่ศีรษะของเธมม์ ครั้งนี้แรงกว่าครั้งแรก เผื่อว่าการรับรู้ของเขาจะดีขึ้นไม่ทันแล้ว ในที่สุดคุณนางเอกกับพระเอกเบอร์ 5 ก็ได้พบกัน เธอขอถอนหายใจยาวๆ&nbsp;เธอกำจัดได้แค่ 3 คนเท่านั้นเหรอ เหลืออีกตั้ง 5 คน ทำอย่างไรดี แถมยังไม่รู้ด้วยว่าเบลล่ามาสมัครเข้าโรงเรียนแล้ว นายเด็กตระกูลพ่อค้านั่นจะเบียดคนอื่นเข้ามาได้ไหม ถ้าได้ก็ลงทุนเสียเปล่าซะแล้ว&nbsp; &nbsp; &nbsp; &nbsp; &nbsp; อืม.. ยังไงในระยะนี้ยังอยู่แคว้นลูฟฟ์อีกหลายวัน&nbsp;ขอเธอลองประเมินดูก่อนว่าจะทำอะไรได้บ้างที่ไม่เลือดตกยางออก &nbsp;ถึงแม้เธอจะอยากกำจัดบรรดาพระนางไปให้หมดแต่ก็ไม่ใจร้ายพอทำร้ายพวกเขาหรือสั่งเก็บหรอกนะ&nbsp; &nbsp; &nbsp; &nbsp; &nbsp; เรนิสออกจากโรงแรมไปพักที่คฤหาสถ์ตระกูลปัวร์เรส ผู้ครองแคว้นลูฟฟ์ ท่านหญิงเดลีน่ากำลังยุ่งๆกับการเตรียมงาน เจ้าบ่าวของเธอเป็นชายหนุ่มรูปหล่อ นิสัยสุภาพ ดูฉลาด ส่วนท่านดยุคและดัชเชสแห่งลูฟฟ์ดูไม่ค่อยมีความสุขนัก&nbsp;คนที่ดูแลเธอส่วนใหญ่และรับแขกอื่นๆจะเป็นท่านหญิงดิอานส์&nbsp;&nbsp; &nbsp; &nbsp; &nbsp; &nbsp; งานแต่งงานถูกเตรียมอย่างหรูหรา ซึ่งท่านดยุคไม่มีบุตรชาย ดังนั้นท่านหญิงเดลิน่าจึงจัดเป็นทายาทหลักของตระกูลปัวร์เรส สามีของเธอหลังแต่งงาน จำเป็นต้องใช้ชื่อสกุลของเธอ&nbsp;สำหรับร้านแฟร์รี่วิช ได้จัดเตรียมลูกแก้วแวทย์สำหรับประกอบฉากจำนวน200ลูก ลูกละ 2 เหรียญทอง การค้าครั้งนี้หักค่าใช้จ่ายแล้ว เหลือกำไรถึงเกือบ200เหรียญทองทีเดียว แถมยังเป็นการทำการตลาดไปด้วยคาดว่าเดือนนี้รายได้ของห้างการค้าคงทำสถิติสูงสุดในรอบปีเพราะโรงแรมและทัวร์ก็มียอดจองสูงสุดเช่นกันนั่นช่วยเยียวยาจิตใจเธอจากแผนการที่ล้มเหลวของเธอไปได้บ้าง&nbsp; &nbsp; &nbsp; &nbsp; &nbsp; “ลอร์ดเธมม์คะ เค้กแอปเปิ้ลหมด ท่านจะรับของว่างอย่างอื่นแทนไหมคะ” สาวใช้หน้าตาจิ้มลิ้มย่อตัวลงพลางเสริฟน้ำชาให้&nbsp; &nbsp; &nbsp; &nbsp; &nbsp; “ถ้าไม่มี เอาเค้กอย่างอื่นก็ได้” เธมม์ตอบกลับ&nbsp; &nbsp; &nbsp; &nbsp; &nbsp; ตอนนี้ท่านหญิงดิอานส์กำลังจะไปเรียนที่โรงเรียนเวทฟานเซียส์หลังปีใหม่ เธอเริ่มพูดคุยเกี่ยวกับการสอบพื้นฐานเวทและความรู้ทั่วไปที่เธอพึ่งผ่านการสอบมา&nbsp;นายเธมม์ดูเครียดไม่น้อย หากบุตรบุญธรรมตระกูลใหญ่ไม่ได้คัดเลือกย่อมเป็นที่อับอายอย่างที่สุด&nbsp; &nbsp; &nbsp; &nbsp; &nbsp; “มันมีโรงเรียนอื่นที่เข้าไม่ยากเท่านี้นี่ ท่านพ่อให้ฉันไปเรียนได้ไหม”&nbsp; &nbsp; &nbsp; &nbsp; &nbsp; “ไม่น่าจะได้นะ ฉันเคยขอย้ายที่เรียน ยังไม่ได้เลย” ทันทีที่เรนิสตอบ เธมม์มีสีหน้าสลดลง&nbsp; &nbsp; &nbsp; &nbsp; &nbsp; อืม ไม่มีอย่างหนึ่งเอาอีกอย่างก็ได้ ไม่จำเป็นต้องยึดติด ใช่แล้ว เมื่อกำจัดพระเอกไม่ได้ก็เล่นทางนางเอกดีกว่า เรียนโรงเรียนอื่นที่ไม่ใช่โรงเรียนเวทฟานเซียส์ก็ได้ โรงเรียนมีมากมาย&nbsp;ใช่แล้วๆ เรนิสย้ายไม่ได้ เลี่ยงพระเอกก็ไม่ได้ ก็ย้ายนางเอก&nbsp; &nbsp; &nbsp; &nbsp; &nbsp; เรนิสพรวดพราดลุกขึ้น เรียกคนให้ตามดิอัสเข้าพบด่วน ก่อนขอตัวแยกออกไป&nbsp; &nbsp; &nbsp; &nbsp; &nbsp; “ลอร์ดเธมม์ เรนิสเป็นอะไรรึเปล่า”&nbsp; &nbsp; &nbsp; &nbsp; &nbsp; “อาจจะเครียดเรื่องสอบมั้ง เห็นเดือนที่แล้วท่านพ่อท่านแม่ตักเตือนเรื่องการเรียน” เธมม์ตอบ แต่ระดับเรนิสยังกลัวสอบไม่ผ่านแล้วเขาจะเหลือทางรอดไหม&nbsp; &nbsp; &nbsp; &nbsp; &nbsp; เรนิสเรียกดิอัสมาพบโดยด่วน เธอสั่งให้ดิอัสปลอมตัวไปเป็นนักธุรกิจที่ต้องการออกทุนให้นักเรียน&nbsp;ถูกต้อง เป้าหมายคือ เจนนี่ เบลล์เลอร์ และ มิคาเอล ไลท์ ทั้ง2คน หรือ คนใดคนหนึ่งก็ได้&nbsp;เธอลงทุนควักเงินตัวเองจ่ายค่าเรียนและค่าใช้จ่ายปีละถึง 1500 เหรียญทองต่อคน แต่มีข้อแม้อย่างเดียวคือ ต้องเรียนโรงเรียนใดก็ได้ที่ไม่ใช่โรงเรียนเวทฟานเซียส์ จะเป็นนอกอาณาจักรก็ได้ เช่นโรงเรียนไอซ์เมจิก แห่งอาณาจักรไอซ์ โรงเรียนเวทย์จีเซลล์แห่งอาณาจักรอีสเทร่า หรือจะไปเรียนที่อาณาจักรเวสท์ก็ได้เหมือนกัน ออกนอกอาณาจักรไปไกลๆ ยิ่งไกลยิ่งดีข้อเสนอคือทุนไม่ต้องคืน ไปเรียนที่ไกลๆ ยิ่งไกลยิ่งดีน้ำตาเรนิสแทบจะไหลพรากด้วยความเสียดายเงิน&nbsp;แต่การกำจัดรูทหายนะสำคัญกว่าเยอะ เงินไม่ตายหาใหม่ได้ แต่ถ้าเข้ารูทหายนะเมื่อไหร่อาจตายจริงๆดิอัสอึ้งไปนานทีเดียว ท่านหญิงจะให้ทุนเด็ก2คน&nbsp;“ท่านหญิงจะให้ทุนเด็ก”“ใช่ค่ะ การกุศลเริ่มต้นในครอบครัว และควรให้เงินบริจาคแก่เด็กด้อยโอกาส” เธอยกคำโบราณมาพูดมั่วๆดิอัสยืนอึ้งอยู่นาน แล้วทวนคำพูดเธอ “ปีละ 1500 เหรียญทอง”ท่านหญิงใจบุญขนาดนี้เมื่อไหร่กัน ทุกทีเห็นแต่คร่ำเคร่งหาเงิน ไม่คิดว่าจะมีจิตใจใฝ่กุศล...“ใช่ค่ะ” ในใจเธอขมขื่น เขาอย่าย้ำเรื่องเงินกับเธอได้ไหม เธอเสียดายใจจะขาดอยู่แล้วดิอัสเดินออกไปอย่างสับสน ทุนจำนวนมากนอกจากจะพอค่าเรียนแล้วยังเหลือใช้ไปอีกหลายปีถ้าเรียนโรงเรียนราคาไม่แพง จบมาจะมีเงินเหลือไปตั้งตัวด้วยซ้ำ มีข้อแม้แค่ไม่ไปเรียนโรงเรียนเวทฟานเซียส์ดิอัสใช้เวลาทั้งวันติดต่อพูดคุยกับหัวหน้านักบวชแห่งวิหารไลท์เกี่ยวกับเด็กทั้ง 2ข้อเสนอนี้ทำให้หัวหน้านักบวชตื่นเต้นดีใจมาก แต่ขอเวลา2-3วันในการปรึกษาเด็กทั้ง 2 คนก่อนเรนิสพอใจกับคำตอบ ข้อเสนอดีขนาดนี้จะมีใครไม่เอา และยังมีเวลา พรุ่งนี้เป็นงานแต่งงานของท่านหญิงเดลีน่า หลังงานแต่งงานเธอสามารถหาข้ออ้างอยู่เป็นเพื่อนท่านหญิงดิอานส์ได้อีกหลายวันสำหรับรอคำตอบเลดี้เบลล่า บาร์ตัน มาถึงในเย็นวันนั้นพร้อมพี่ชาย ลูกชายของท่านลุงคนโตของเธอ ในฐานะตัวแทนจากแคว้นบาร์ตัน ลอร์ดแอนเธมเบลล่าวิ่งมากอดเธอพร้อมรอยยิ้ม “คิดถึงที่สุดเลย..”เธอกอดเบลล่าตอบเช่นกันพระราชาทรงส่งเสนาบดีกระทรวงการคลังเป็นตัวแทน เช่นเดียวกับแคว้นต่างๆ หากดยุคไม่มาเอง ก็จะส่งคนในครอบครัวมาแทน อย่างแคว้นทริฟเวอร์ ท่านดยุคและดัชเชสเดินทางมาด้วยตนเอง ดัชเชสกล่าวถึงโรงแรมเดอะพาราไดซ์ให้พรรคพวกสุภาพสตรีชั้นสูงทั้งหลายฟัง&nbsp;ตอนนี้ เดอะพาราไดซ์ เหมือนเป็นจุดเช็คอินของบรรดาเซเล็ปในโลกนี้ ที่จะต้องไปเยือนสักครั้ง หรือหลายๆครั้ง&nbsp;&nbsp; &nbsp; &nbsp; &nbsp; &nbsp; การเปิดตัวเจ้าสาวเข้าสู่วิหารไลท์เพื่อทำพิธีนั้นยิ่งใหญ่มาก ใช้ลูกแก้วเวทย์จำนวนมากลูกและที่เหลือถูกใช้ในงานฉลองหลังพิธี&nbsp;แน่ล่ะ งานนี้เดลีน่าทุ่มทุนสร้างทีเดียว&nbsp; &nbsp; &nbsp; &nbsp; &nbsp;&nbsp;เจ้าสาวในชุดสีขาวยาว กระโปรงต้องใช้เด็กยกชายถึง 8 คน ระหว่างเดิน ลูกแก้วเวทย์ทำงานให้มีกลีบกุหลาบสีขาวโปรยปรายพร้อมกับทำนองเพลงเปิดตัวเจ้าสาว กลีบกุหลาบต่างตกลงมาจากฟ้าเรียงเป็นหมุนเป็นรูปหัวใจพร้อมๆกัน เมื่อใช้ลูกแก้วทั้งหมดจะเห็นหัวใจสร้างจากกลีบกุหลาบสีขาวนับพันๆดวง&nbsp;เอฟเฟคนี้เป็นเวทย์ที่เตรียมอย่างดี จะอยู่ได้นานจนเสร็จพิธี ถึงแม้ว่าเพลงจะจบไปก่อนแต่หัวใจกลีบกุหลาบขาวที่ส่งกลิ่นหอมอ่อนๆจะยังอยู่ในโถงวิหาร&nbsp;เรนิสคิดด้วยความภูมิใจผลงาน ถ้านี่เป็นโลกที่เธอจากมา แขกคงตั้งหน้าตั้งตากันเซลล์ฟี่แน่นอน&nbsp; &nbsp; &nbsp; &nbsp; &nbsp; ในช่วงเย็นเป็นงานเลี้ยง เรนิสไม่ได้เต้นรำ แต่ยืนคุยกับเบลล่า ได้ข่าวใหม่ๆมากมาย เช่น พระราชินีทรงกริ้วเจ้าชายซิลบาสเตียนที่ทุกวันนี้พลังเวทย์ยังอยู่แค่พื้นฐาน1 พระอาจารย์ถูกเปลี่ยนยกชุดรอบที่เท่าไหร่ไม่รู้&nbsp;เรนิสถามว่าเกี่ยวข้องกับธาตุมืดที่ไม่สามารถมีอาจารย์สอนหรือไม่ที่ทำให้ไม่พัฒนา ทำให้รู้จากเบลล่าว่าธาตุมืดมีความพิเศษ เมื่อ500กว่าปีก่อน ปฐมกษัตริย์แห่งอาณาจักรฟานส์สร้างความยิ่งใหญ่ด้วยธาตุมืด แต่ทายาทต่างไม่มีใครมีธาตุนี้&nbsp;จนเมื่อ200กว่าปีมีเจ้าชายองค์หนึ่งมีเวทย์ธาตุนี้ แต่ก็ไม่สามารถพัฒนาธาตุนี้ได้ อย่างไรก็ตามถึงแม้ธาตุมืดไม่พัฒนาแต่ธาตุอื่นที่เจ้าชายองค์นั้นมีกลับพัฒนาได้ และมีบันทึกไว้ว่าธาตุมืดจะไม่มีความสัมพันธ์กับธาตุอื่น ระดับพลังเวทรวมสามารถเลื่อนขั้นได้เรื่อยๆถึงแม้ว่าธาตุมืดจะไม่พัฒนาและค้างอยู่ที่ระดับพื้นฐาน1ก็ตาม&nbsp;เบลล่าสรุปกับเธอว่า ซิลบาสเตียนน่าจะขี้เกียจมากกว่า แกรนด์เลลี้วีราเนสก็เช่นกันเรนิสอดสงสารลูกชังของผู้ผลิตเกมไม่ได้…อืม เจ้าชายซิลบาสเตียน ผู้ผลิตเกมไม่รักพระเอกคนนี้จริงๆเลย&nbsp; &nbsp; &nbsp; &nbsp;&nbsp;วันหลังงานแต่งงาน ระหว่างดื่มน้ำชากับท่านหญิงดิอานส์และเบลล่า ท่านหญิงดิอานส์พูดถึงการเตรียมตัวเข้าโรงเรียนที่กำลังจะเปิดเทอมอีกไม่ถึงเดือน เธอดีใจมากที่เบลล่าตัดสินใจตามมาเรียนที่เดียวกับเธอ เธอแสดงความชื่นชมโรงเรียนใหม่จนเบลล่าคิดว่าเธอตัดสินใจถูกแล้วที่จะสมัครเรียนที่นี่&nbsp; &nbsp; &nbsp; &nbsp; &nbsp; ท่านหญิงดิอานส์และเบลล่าเป็นคนช่างพูดคุยทั้งคู่ แถมต่างมีความจำเรื่องทั่วไปได้ดี จำได้แม้กระทั่งชื่อของบรรดาตุ๊กตาของวีราเนสด้วยซ้ำ ทำให้การสนทนาถูกผูกขาดด้วยดิอานส์และเบลล่า&nbsp; &nbsp; &nbsp; &nbsp; &nbsp; “นี่ เมื่อเช้านี้ ท่านพ่อหงุดหงิดใหญ่เลย”&nbsp; &nbsp; &nbsp; &nbsp; &nbsp; “ท่านดยุคยังทำใจเรื่องท่านหญิงเดลีน่าแต่งงานไม่ได้หรือคะ”&nbsp; &nbsp; &nbsp; &nbsp; &nbsp; “เรื่องนั้นน่ะ เรื่องหนึ่ง แต่พี่หญิงเดลีน่าและสามี จนเที่ยงแล้วยังไม่ตื่นเลย” ดิอานส์บิดตัวเอียงอายก่อนหัวเราะคิกคักทำให้คนอื่นอดหัวเราะตามไม่ได้&nbsp; &nbsp; &nbsp; &nbsp; &nbsp; “แต่ไม่ใช่แค่เรื่องนี้หรอกนะ วันก่อนมีพ่อค้าจากที่ไหนไม่รู้ พยายามจะชักจูกเด็กนักเรียนสามัญชนในวิหาร 2 คนให้รับทุนไปเรียนนอกอาณาจักร”&nbsp; &nbsp; &nbsp; &nbsp; &nbsp; เรนิสถึงกับสำลักน้ำชา&nbsp; &nbsp; &nbsp; &nbsp; &nbsp; “ได้ยินว่าให้ทุนถึง1500เหรียญทองต่อปี”&nbsp; &nbsp; &nbsp; &nbsp; &nbsp; “แล้วยังไงต่อคะ” เรนิสพยายามทำหน้าใสซื่อถาม&nbsp; &nbsp; &nbsp; &nbsp; &nbsp; “ท่านพ่อโกรธมาก เพราะนี่ถือเป็นการดึงเด็กที่เป็นหน้าตาของแคว้นลูฟฟ์ไป คิดดูสิ แคว้นลูฟฟ์มีเด็กเวทย์แสงรักษาถึง2คน”&nbsp; &nbsp; &nbsp; &nbsp; &nbsp; “แล้วท่านดยุคทำยังไงต่อ”&nbsp; &nbsp; &nbsp; &nbsp; &nbsp; “เรนิส เธอดูสนใจเรื่องนี้มากเลยนะ”&nbsp; &nbsp; &nbsp; &nbsp; &nbsp; “เอ่อ คือ... นี่เบลล่าเธอรู้ไหม เด็กผู้ชายคนนั้น ผู้คนพูดถึงว่าหล่อมาก” อืม อ้างความหล่อของมิคาเอล เปลี่ยนประเด็นไปก่อน&nbsp; &nbsp; &nbsp; &nbsp; &nbsp; “หล่อเท่ากับเจ้าชายซีริลเลยรึเปล่าล่ะ” เบลล่าหัวเราะคิกคัก&nbsp; &nbsp; &nbsp; &nbsp; &nbsp; “ท่านหญิงดิอานส์ แล้วยังไงต่อคะ”&nbsp; &nbsp; &nbsp; &nbsp; &nbsp; “ท่านพ่อเลยสั่งงดภาษีให้ครอบครัวเด็กผู้หญิงเวทย์แสงคนนั้น และรับปากจะให้ทุนของแคว้นประจำปีให้ ส่วนเด็กผู้ชายที่เป็นเด็กกำพร้า ท่านพ่อจะให้ทุนของแคว้นไปเรียนที่โรงเรียนฟานเซียส์อยู่แล้ว ท่านพ่อขู่ไปว่าถ้าไปเรียนที่อื่น ท่านพ่อจะลดเงินสนับสนุนในวิหาร เด็กๆคงไม่กล้าไปไหนหรอก”&nbsp; &nbsp; &nbsp; &nbsp; &nbsp; ไม่จริง.. เรนิสอยากจะปาถ้วยชาทิ้ง &nbsp;แผนของเธอที่เธอคิดมาแทบตายถูกทำลายโดยท่านดยุคใจแคบนั่น&nbsp; &nbsp; &nbsp; &nbsp; &nbsp; “เรนิส เธอสีหน้าไม่ดีเลย ถึงเด็กพวกนั้นจะน่าสงสารที่เสียโอกาสได้ทุน แต่การทุนไปเรียนโรงเรียนฟานเซียส์ก็เป็นโชคดีนะ” เบลล่ารีบพูด นี่หน้าของเธอแสดงออกถึงความผิดหวังขนาดนี้เชียวหรือ&nbsp; &nbsp; &nbsp; &nbsp; &nbsp; “ฉันว่าท่านพ่อทำเกินไปบ้าง เหมือนข่มขู่ แต่ท่านพ่อก็ให้โอกาสอื่นแทนนะ” ดิอานส์รีบแก้ตัวแทนท่านพ่อของเธอ&nbsp; &nbsp; &nbsp; &nbsp; &nbsp; “ว่าแต่เด็กที่ว่าหล่อ หล่อขนาดไหนหรอ” เบลล่ารีบเปลี่ยนเรื่องคุย เรนิสพยายามปรับสีหน้า แต่ว่าเธอหมดอารมณ์แล้ว&nbsp; &nbsp; &nbsp; &nbsp; &nbsp; เย็นนั้น ดิอัสกลับมาบอกว่าเด็กทั้ง2คนปฏิเสธทุนนี้ ดิอัสยังคงไม่เข้าใจ ข้อเสนอแสนวิเศษนี้ยังมีใครไม่เอาได้อีก&nbsp; &nbsp; &nbsp; &nbsp; &nbsp; เมื่อกำจัดพระเอกไม่ได้ กำจัดนางเอกก็ไม่ได้ ก็ต้องหาทางอื่นต่อไป เอาเถอะอีก 2 ปี ตอนนั้นคงคิดวิธีออก&nbsp;หรืออย่างน้อยที่สุด แกล้งตาย เปลี่ยนชื่อนามสกุลแล้วหอบเงินหนีไปก็เป็นอีกทางเลือกที่ดี

 </div> 
