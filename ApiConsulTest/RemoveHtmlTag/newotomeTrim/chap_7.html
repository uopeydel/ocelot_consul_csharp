 <div style="word-wrap: normal;width:90%;">
			
				
    คำเตือน พฤติกรรมการทะเลาะวิวาทในโรงเรียนเป็นสิ่งไม่ดี เด็กและเยาวชนไม่ควรเอาเยี่ยงอย่าง  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ก่อนที่ข่าวการหมั้นหมายประกาศออกไปอย่างเป็นทางการ ตระกูลบาร์ตันแจ้งเรื่องนี้ให้เบลล่ารู้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรื่องที่เบลล่าได้คู่หมั้นลอยมาจากฟากฟ้า แบบไม่ทันตั้งตัว  ผลงั้นหรือ เบลล่าร้องไห้อย่างหนักติดกันมา 3 วันแล้ว  เรนิสถอนหายใจ เธออยากจะช่วย แต่ไม่รู้จะช่วยยังไง เธอยังเอาตัวเองไม่รอดเลย  สิ่งที่เธอทำได้ก็แค่ปลอบใจแค่นั้นเอง  อย่างเช่นวันนี้ เข้าวันที่ 4 แล้วหลังจากการตกลงเรื่องการหมั้นหมาย ข่าวลือเริ่มแพร่สะพัดไปทั่วโรงเรียน   แน่ล่ะสิ สาวสวยยอดนิยมประจำโรงเรียน ควงประธานนักเรียนไปงานเต้นรำติดกัน 2 ปี กับ หนุ่มหล่อระดับคาสโนว่าฮาเร็มเป็นโขยง  กระดานข่าวโจมตีเรื่องนี้อย่างถึงพริกถึงขิง  “คู่หมั้นคู่หมายคู่ใหม่ ใครจะคิดว่า 2 คนนี้จะลงเอยกันได้ ฝ่ายชายเป็นชายเจ้าชู้ ไม่เลือกหน้า ขอให้เป็นผู้หญิง ท่านชายท่านนี้พร้อมจะหยอด ฝ่ายหญิงก็ไม่ใช่ย่อย มีคู่ควงมากหน้าหลายตา ไม่รู้คู่รักเก่าร่างอ้วนจะว่ายังไง แต่ไม่แน่ เหมือนคู่รักเก่าจะเบนเข็มไปทางพี่สาวของฝ่ายหญิงเสียแล้ว”  ไม่มีใครกล้าเอาข้อความพวกนี้ให้เบลล่าอ่าน  เรนิสอดเคืองเจ้ากระดานข่าวแส่ไม่เลือกนี่ไม่ได้ อย่าให้รู้นะว่าเป็นใคร เธอจะไปจัดการมันแล้วไปรับเงินรางวัลจากเบลล่า  สำหรับข่าวการถอนหมั้นของนายปีศาจ ระบุแค่ว่าทั้งคู่ไม่มีความต้องการจะสมรสกัน จึงต้องล้มเลิกพันธะหมั้นหมาย เพื่อเป็นการปกป้องชื่อเสียงให้วีราเนสส่วนหนึ่ง  แต่ถูกถอนหมั้นไม่ว่าด้วยเหตุผลใด ย่อมกระทบกับวีราเนสอย่างช่วยไม่ได้ โดยเฉพาะในวงสังคมชั้นสูง เรื่องราวฉาวโฉ่ย่อมเป็นที่พูดถึงอย่างสนุกปาก  ข่าวลือไปไกลถึงขั้นที่ว่า วีราเนสมีความสัมพันธ์กับซีริล ซิลบาสเตียนจับได้ ส่วนเธอเกี่ยวข้องแค่ว่ามาอาละวาดหึงหวง สุดท้ายซิลบาสเตียนถอนหมั้น แต่ซีริลกับวีราเนสหมั้นหมายกันไม่ได้เพราะเธอเป็นตัวขวางทาง  ลือกันเข้าไป ใครจะอยากไปขวางหากสองคนนั้นจะรักกัน  เรนิสถอนหายใจ...เสียดาย เป็นไปได้ยากที่ซีริลจะชอบผู้หญิงแบบวีราเนส ถ้าเป็นไปได้เธอก็อยากเอาตัวออกมาจากรูทหายนะแบบไม่มีรอยขีดข่วนจะแย่อยู่แล้ว  น่าอิจฉานายปีศาจ ลอยนวลไปอย่างแสนสบาย...  &nbsp;  &nbsp;  ช่วงเย็น เธอกับเจนนี่ และราเชลไปเยี่ยมเบลล่าที่หยุดเรียนติดๆกันวันที่ 4 แล้ว  เบลล่าอาการไม่ได้ดีขึ้น ยังร้องไห้คร่ำครวญเรื่องความใจร้ายของท่านปู่ของเธอ เธอโวยวายกับท่านพ่อท่านแม่ของเธอไป ไม่มีใครช่วยเธอได้ ในตระกูลบาร์ตัน คำสั่งของท่านดยุคถือเป็นคำตัดสิน  “ฉันไม่ชอบแวนเลย คิดดูสิ หัวแดงขนาดนั้น แค่เห็นก็ร้อนแล้ว อย่างกับมองพระอาทิตย์” เบลล่าคร่ำครวญ “ฉันชอบผู้ชายผมสีเงิน แบบอาณาจักรไอซ์ ที่นั่นมีผู้ชายน่ารักๆเต็มไปหมด ดูแล้วเย็นสบายตา แถมมีธาตุน้ำด้วย”  เหตุผลนี่มันใช่แล้วเหรอ ฟังดูแปลกๆ  “แวนก็มีธาตุน้ำ” ใช่ไหม คุ้นๆว่าเรียนธาตุน้ำกับเจนนี่ตอนปี 1   “ฉันไม่ชอบผู้ชายเจ้าชู้ มีผู้หญิงรุมมากมายก่ายกอง ไม่รู้ว่าแต่งงานไปจะมีชู้รักสักกี่คน ไม่ก็มีลูกนอกสมรสยั้วเยี้ยไปหมด”  ราเชลนิ่งเงียบก่อนจะเปรยขึ้นมา “เหมือนท่านพ่อฉันไง ใช้ไม่ได้ที่สุด ผู้ชายแบบนี้ดีแต่สร้างปัญหา ใครได้เป็นสามี โชคร้ายจริงๆ ถ้าเป็นฉัน ไปผูกคอตายดีกว่า”  จริงสิ ราเชลก็เป็นลูกนอกสมรสที่รับมาเป็นลูกบุญธรรมทีหลัง มีปมเรื่องลูกนอกสมรส  แต่ว่านี่จะมาปลอบใจเบลล่าหรือมาซ้ำเติม...  &nbsp;  เจนนี่มองเบลล่าครู่หนึ่งก่อนพูดขึ้นมา “เธอจะมาร้องไห้แบบนี้มีประโยชน์อะไร”  เบลล่ามองเจนนี่ ก่อนที่จะโวยวาย“แล้วจะให้ทำยังไง ท่านปู่ไม่ยอม ฉันไม่อยากแต่งงานกับผู้ชายคนนั้น อย่าว่าอย่างงั้นอย่างนี้เลย เธอยังไม่ชอบเขาเลยไม่ใช่หรือไง ถ้าเธอตอบตกลงกับเขาไปมีหรือเขาจะต้องมาหมั้นกับฉัน”  “การกำจัดผู้ชายต้องมีเทคนิค” เจนนี่พูดอย่างเป็นการเป็นงาน “ถ้าเธอเลิกกับเขาไม่ได้ก็ให้เขาเป็นฝ่ายเลิกกับเธอ”  ใครจะเป็นปรมาจารย์ด้านการกำจัดแฟนได้เท่าเจนนี่ล่ะ ทั้งบอกเลิก ทั้งถูกทิ้ง รวมแล้ว 8 คนแล้วมั้ง  &nbsp;  สุดท้าย พวกสาวๆก็มีวิชาเลือกใหม่ หลักสูตรการกำจัดผู้ชาย  “ขั้นแรก ผู้ชายทุกคนไม่ชอบผู้หญิงอาละวาด ตีโพยตีพาย น่ารำคาญ ในเมื่อเขาทำให้เราเกิดปัญหา เราก็อย่าให้ชีวิตเขาสงบสุข”  อืม ขอดูเบลล่าทำก่อนละกัน ถ้าได้ผลดี เรนิสคิดว่าจะลองเอาไปใช้บ้าง  &nbsp;  เบลล่าหลังจากเรียนภาคทฤษฎีแล้วเธอก็เข้าสู่ภาคปฏิบัติอย่างรวดเร็ว  ในโรงอาหาร แวนกลับมาเรียนได้ไม่กี่วัน ใครจะรู้ว่าเขาต้องรับศึกหนักเสียแล้ว  แวนนั่งอยู่ที่โต๊ะอาหาร เพื่อนร่วมโต๊ะอาหารเป็นพี่สาวฝาแฝดทั้งคู่ของราเชล  เบลล่าเดินเข้าไปอย่างมุ่งมั่น เอาพัดที่ยืมจากเรนิสติดไปด้วย  “ฉันเห็นเวลาเธอโบกพัด ดูร้ายกาจดี” เบลล่าให้เหตุผล  เออ พัดราคาถูกๆ คราวหน้าให้เลดี้มาร์ธาไปเหมามาจากตลาดแล้วเอามาแจกน่าจะดี คนอยากพัฒนาตัวเองเป็นนางร้ายมีอยู่หลายคน  &nbsp;  “ท่านชายแวน ดูมีความสุขจังเลยนะ” เบลล่าเชิดหน้า โบกพัดน้อยๆ  เรนิสที่เกาะติดสถานการณ์ เหมือนเห็นเงาตัวเองตอนหัดเป็นนางร้ายใหม่ๆในร่างของเบลล่า  พี่สาวฝาแฝด 2 คนของราเชลกับแวนเงยหน้าขึ้นมามอง  แวนดูงุนงงเหมือนกับเขาจะคิดไม่ถึง  “แล้วเธอ 2 คนกล้าดียังไงมาร่วมโต๊ะกับคู่หมั้นของฉัน” เสียงเบลล่าดังทั่วโรงอาหาร  ตอนนี้สายตาทุกคู่ต่างมองมาที่เบลล่าด้วยความสนใจ  อย่างว่าแหละ ในโรงเรียนมันเรียนเครียด การมีละครให้ดูถือเป็นการผ่อนคลาย โดยเฉพาะละครตบตีเรื่องชู้สาว ข่าวคาวๆนี่พวกนักเรียนนิยมกันนักแหละ  พี่สาวของราเชลคนหนึ่งจ้องหน้าเบลล่า “อย่านึกนะว่าหมั้นกับแวนแล้วเธอจะมีสิทธิ์ มันก็แค่หมั้นการเมือง”  “อ้อ งั้นหรือ ได้ยินว่าท่านพ่อของเธอมีลูกนอกสมรส อีกหน่อยเธอก็อยากเลียนแบบมีลูกนอกสมรสมั่งงั้นสิ”  โห ร้ายกาจ เบลล่าเรียนรู้ได้ไวกว่าเธออีก ปากคอเราะร้าย  พี่สาวคนนั้นของราเชลหน้าซีดลง ส่วนอีกคนหนึ่งลุกขึ้นยืนทันที   “เธอ เบลล่า จะมากไปแล้วนะ”   พอเจ้าหล่อนลุกพรวดพราดขึ้นกลับพลาดสะดุดขาเก้าอี้ล้มลงไป มีมือของใครสักคน ก็ของเบลล่านั่นแหละช่วยปัดถาดอาหารใสเจ้าหล่อนเข้าไปด้วย  โห นี่จะเรียนได้ไวเกินไปแล้ว ลอกแบบของยายตัวแสบมาได้หมด  อย่างว่าแหละ เบลล่าคิดมุกอื่นไม่ได้ ต้องเลียนแบบเจนนี่  ต้องให้เจนนี่สอนวิธีรังแกคนแบบอื่นบ้าง สาดถาดอาหารนี่ดูจะธรรมดาสามัญไปหน่อยแล้ว กลัวว่าอีกหน่อยจะเป็นแฟชั่นในโรงเรียน  “ขอโทษที ฉันเห็นว่าเธอจะล้มว่าจะประคอง มือพลาดไปโดนถาดอาหารจนได้” เบลล่าแก้ตัวน้ำขุ่นๆ เลียนแบบเจนนี่ทุกอย่าง  พี่สาวของราเชลต้องรีบกลับห้องไปเปลี่ยนเสื้อผ้าเดี๋ยวจะไม่ทันคาบเรียนถัดไป  &nbsp;  “เบลล่า ไม่นึกว่าเธอจะชอบฉันขนาดนี้ กินอะไรมารึยัง มานั่งด้วยกันไหม” เวนถามยิ้มๆ รอยยิ้มเขายังคงรักษาระดับความกรุ้มกริ่มไว้เหมือนเดิม   ขี้หลี...ไม่เคยเข็ด  “ใครอยากจะกินกับนายกัน” เบลล่าปัดถาดอาหารใส่แวนอีกยกหนึ่ง หลังจากอาละวาดเสร็จสิ้น เบลล่าก็สะบัดหน้าเดินกลับ  ท่ามกลางสายตานักเรียนเกือบร้อยคู่ในโรงอาหาร  &nbsp;  แวนดูเฉยๆกับเรื่องนี้ เขาเงยหน้าขึ้นมามองเรนิส   “เธอบอกเพื่อนเธอทีสิ ทำไปก็ไม่ได้อะไรขึ้นมา ยอมรับความจริงได้แล้ว” แวนดูเคร่งเครียด ไม่มีแววกรุ้มกริ้มเหมือนที่คุยกับเบลล่า  “อะไรที่เบลล่าทำแล้วสบายใจ ฉันตามใจอยู่แล้วค่ะรุ่นพี่ รุ่นพี่ก็ทนเอาหน่อยละกัน” เรนิสเชิดหน้าตอบกลับไป  สีหน้าแวนกลับมากรุ้มกริ่มเหมือนปกติ มีแค่แววตาเท่านั้นที่แข็งกระด้าง “เรนิสคนสวย คนที่เบลล่าควรจะเล่นงานน่าจะเป็นเธอมากกว่านะ ปัญหาทั้งหมดมันเกิดจากเธอไม่ใช่หรือไง”  “รุ่นพี่จะกล่าวหากันเกินไปแล้ว น้องสาวของรุ่นพี่เองต่างหาก ที่สร้างเรื่อง”  “ไม่ใช่เพราะเธอหรือไง ที่ทำให้ซิลบาสเตียนอยากถอนหมั้น” น้ำเสียงแวนยังดูยั่วเย้า “แล้วคู่หมั้นเธอรู้เรื่องนี้ไหมล่ะ”  เพราะเธองั้นหรือ หรือแวนรู้เรื่องที่เธอบอกนายปีศาจว่าหากไม่ชอบวีราเนสก็ไม่ควรแต่งงาน  “แต่อย่าลืมสิคะ คนที่ใส่ยานอนหลับลงในถ้วยชาก็คือวีราเนส” เรนิสยิ้มร้ายกลับ ข่มขู่ต่อ ก็เธอเป็นนางร้ายนี่นา “หากข่าวนี้แพร่ออกไป คงไม่ดีกับชื่อเสียงเธอแน่ๆ”  แวนหัวเราะ ก่อนจะตอบกลับมา “เธอคิดว่าอย่างงั้นหรือ เธอแน่ใจนะว่าเธอไม่เกี่ยวข้องกับเรื่องนี้จริงๆ”  คำพูดแวนดูประหลาด  &nbsp;  &nbsp;  &nbsp;  พึ่งเรียนบทแรกก็เอามาใช้ เป็นธรรมดาที่จะยังไม่ชำนาญ เบลล่าถูกเจนนี่อบรมเพิ่มอีก 1 ยก  “ความจริงหลังจากที่อาละวาดเสร็จแล้วเธอควรจะตอแยเขาต่อ พร่ำเพ้อตัดพ้อต่อว่า พิรี้พิไรทำตัวน่ารำคาญถึงจะถูกต้อง”  “แต่ว่าอาละวาดใส่เขาก็ไม่ได้แย่อะไรมากนักหรอก ผู้ชายไม่น่าจะชอบผู้หญิงร้ายกาจ แต่วิธีแรกน่ารำคาญกว่า” เจนนี่สรุปอีกที  การกำจัดคู่หมั้น เป็นเรื่องยากจริงๆ  เรนิสไม่อยากจะบอกว่าถึงเบลล่าจะน่ารำคาญแค่ไหน พันธะหมั้นหมายครั้งนี้ก็ไม่สามารถยกเลิกได้ มันเป็นเรื่องของการเมือง ไม่ใช่เรื่องความรู้สึก  อย่างมากก็แต่งกันไป เสร็จแล้วก็ต่างคนต่างอยู่ มีให้เห็นเยอะแยะ ถ้าไม่มีลูกก็รับลูกบุญธรรมสักคน จะเด็กกำพร้า หรือทายาทจากสายรองของตระกูลก็ได้  พูดยาก เธอเองก็อยากให้มีการถอนหมั้นเหมือนกัน  แต่ที่เธอไม่ขัด ก็เพราะอยากให้เบลล่ามีอะไรทำไม่ต้องมาซึมเศร้าเท่านั้นแหละ ทำไปสักพักคงจะรู้เองว่ามันไม่มีประโยชน์ สักวันอาจจะทำใจได้ หรือไม่ก็หากเกมการเมืองมีอะไรเปลี่ยนในอนาคต พันธะของสองตระกูลอาจจะยกเลิกก็ได้  สังเกตได้ชัด หลังจากเกเรอาละวาดครั้งนั้นไป อารมณ์ซึมเศร้าของเบลล่าหายไป ถูกแทนที่ด้วยความก้าวร้าว และหัวสมองเบลล่าวันๆคิดหาแต่วิธีเล่นงานแวน อะไรก็ได้ทั้งนั้นที่ทำให้แวนเดือดร้อน ไม่ว่าจะอาละวาดใส่แวนและฮาเร็ม รวมถึงกลั่นแกล้งแวนรูปแบบต่างๆ  เจนนี่ดูจะพึงพอใจไม่น้อย หึ เรนิสรู้ทันอยู่หรอก เจนนี่ไม่ชอบแวนมานานละ นี่เหมือนกับมีคนทำงานก่อกวนแวนแทน การแก้แค้นรูปแบบหนึ่ง ยืมมือเบลล่าเล่นงานแวน ยายตัวแสบลาสบอสของจริง  เบลล่าดูจะเพลินกับการเป็นนางร้ายฝึกหัดมือใหม่มาก การเล่นงานแวนดูจะเป็นงานอดิเรกใหม่  เบลล่านางร้ายมือใหม่ที่ตอนนี้ลูกมืออย่างราเชลซึ่งเกลียดผู้ชายเจ้าชู้อย่างแรง รวมถึงมีความแค้นส่วนตัวกับพี่สาวต่างแม่ที่อยู่ในฮาเร็มของแวนเช่นกัน  &nbsp;  &nbsp;  ขอไว้อาลัยให้ล่วงหน้า...แวน วันอันแสนสงบสุขของเขาได้จบสิ้นแล้ว  เมื่อเพื่อนรักอยากขยับตัวเองจากตัวประกอบเป็นนางร้ายฝึกหัด   เรนิสย่อมต้องห้ามปรามไม่ให้เพื่อนเสียเวลากับสิ่งไร้ประโยชน์  &nbsp;  &nbsp;  &nbsp;  &nbsp;  &nbsp;  เรนิสจึงจัดทำรายชื่อหญิงสาวในฮาเร็มของแวนให้เบลล่าไปเพื่อให้การโจมตีเป้าหมายถูกต้องแม่นยำ ไม่ต้องเสียเวลามากในการหาข้อมูล  ในฐานะคนทำไกด์เกม เธอย่อมรู้ว่าในฮาเร็มของแวนมีใครบ้าง  &nbsp;  &nbsp;  เอาเข้าไป เกมเละกันไปหมดแล้ว นางร้ายอย่างเรนิสไม่ต้องทำงาน นางเอกร้ายกว่านางร้ายแถมตอนนี้นางเอกเทรนตัวประกอบมาเป็นนางร้ายแทนพ่วงด้วยลูกสมุน แล้วลงมือกลั่นแกล้งนางร้ายทีมอื่น...  เรนิสนึกในใจ ป่านนี้ผู้ผลิตเกมคงร้องไห้อยู่ ...ดี สมน้ำหน้าผู้ผลิตเกม  &nbsp;  &nbsp;  &nbsp;  &nbsp;  &nbsp;  กระดานข่าวไม่เคยอยู่นิ่ง พอมีอะไรเกี่ยวกับเบลล่า ต้องเล่นงานทุกที  “หมั้นกันได้ไม่กี่วัน ท่านชายรูปงามก็ออกลายเจ้าชู้ ควงหญิงสาวไปรับประทานอาหาร คู่หมั้นหมาดๆช้ำใจหนัก อาละวาดจนเกิดศึกกลางโรงอาหาร”  เบลล่ากลับไม่โวยวายว่าอย่างไร เธอบอกว่า “ดี ให้มันลือกันไปเยอะๆ เผื่อจะถึงหูท่านปู่ของฉันกับท่านพ่อของนายนั่น เผื่อว่าจะได้ถอนหมั้นกันไปซะ”  นี่เป็นครั้งแรกที่เบลล่าไม่โกรธกระดานข่าว...แต่เรื่องไม่ง่ายอย่างนั้นหรอกนะ  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แวนเป็นผู้ชายที่ใช้ไม่ได้” เจนนี่บ่น “เจ้าชู้ ฉันไม่ชอบผู้ชายคนนี้เลย ใครได้เป็นสามีโชคร้ายมากๆ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อือ” เรนิสพยักหน้า น่าเห็นใจเบลล่า แต่ทำไงได้  &nbsp;  “ยายแบ๊ว เธอคิดว่าอองตัวร์เป็นยังไงบ้าง” เจนนี่ถามอะไรแปลกๆ หรือว่าจะชอบอองตัวร์  “เธอชอบเขาหรือไง เขาก็ดีนะ นิสัยโดยรวมก็ดี แต่ฉันนึกว่าเธอชอบมิคาเอลซะอีก”  “เปล่า ฉันแค่คิดว่าอองตัวร์เหมาะกับเธอมากกว่าคู่หมั้นร้ายกาจของเธอ”  “จูน มันเป็นไปไม่ได้หรอก” เรนิสหัวเราะเบาๆ “อองตัวร์เป็นเจ้าชายแห่งอีสเทร่า ส่วนฉันเป็นทายาทตระกูลเทรลิส พระราชาจะยอมได้ยังไง ยิ่งตระกูลเทรลิสมีชายแดนติดต่อกับอีสเทร่า ถ้าเกิดแคว้นเทรลิสเปิดทางให้อาณาจักรอีสเทร่าแทรกซึมเข้ามา พระราชาจะทรงระแวงว่าตระกูลเทรลิสจะเอาใจออกห่าง ดังนั้นพระองค์อาจจะชิงกำจัดตระกูลเทรลิสก่อนจะเกิดปัญหา”  “อีกอย่าง อองตัวร์กับฉัน เราไม่ได้รู้สึกอะไรกับเป็นพิเศษ” เธอตัดบทสั้นๆ  “ซับซ้อนมาก ต้องคิดอะไรมากมายขนาดนั้นเลยหรอ”  “อือ การแต่งงานของตระกูลผู้ครองแคว้นต้องดูหลายๆด้าน ต้องดูด้วยว่าจะทำให้พระราชาทรงระแวงรึเปล่า ที่จริงปกติต้องขอพระราชานุญาตด้วยนะ สำหรับทายาทสายตรง ถ้าไม่ขออาจจะมีความผิดได้”  “แล้วเธอชอบคู่หมั้นรึเปล่า” เจนนี่กระซิบถาม  เรนิสมองหน้าเจนนี่ ก่อนจะพูดขึ้นเบาๆ “อย่าทำแบบนั้นอีกเลยนะ”  เจนนี่เลิกคิ้วขึ้น “เธอรู้ด้วยเหรอ”  “อือ พอเดาได้ ไม่มีใครสามารถทำเรื่องแบบนี้ได้นอกจากเธอแล้ว” เรนิสนิ่งไปครู่หนึ่ง “มิคาเอลมาขอฉันเสกสมุนไพรบางอย่างให้เมื่อสัปดาห์ก่อน”  “แล้วที่เธอไม่มานอนที่ห้องฉันเลยเพราะว่าเธอกลัวว่าเขาจะหลุดปากบอกฉันใช่ไหมว่าเอาไปทำอะไร แล้วฉันอาจจะแย้งว่าเธอมานอนห้องฉันก็นอนหลับสนิทดี”  “ในเมื่อเขาดีกับเธอมากขนาดนี้ อย่าทำให้เขาเดือดร้อนด้วยเลย” เสียงของเรนิสเบาลงเรื่อยๆ “ฉันรู้ว่าเธอทำเพื่อฉัน มันมีอีกหลายทางที่เราจะเลือกได้ อีกอย่างมันเสี่ยงมากนะ ถ้ามีคนรู้เธออาจจะแย่ได้”  &nbsp;  “เขาไม่ธรรมดาอย่างที่เห็น” เรนิสกระซิบ “ถ้าเขารู้ว่าเป็นเธอ เขาจะหาโอกาสเอาคืน ไม่ใช่เพราะเขาเจ้าคิดเจ้าแค้น แต่เพื่อไม่ให้เธอมีโอกาสเล่นงานเขาซ้ำ”  &nbsp;  “ถ้าถึงเวลาไม่อยากแต่งงาน อย่างดี ฉันก็แกล้งตาย เรื่องลอบสังหารทายาทผู้ครองแคว้นเกิดขึ้นได้เรื่อยๆอยู่แล้ว เราแค่จัดฉากแล้วก็หนีไปกันดีไหม” เสียงของเรนิสแผ่วเบาจนแทบจะเป็นเสียงกระซิบ “เราหนีไปกันสองคน ฉันเตรียมทุกอย่างไว้หมดแล้ว โดยเฉพาะเงิน ส่วนเรือสั่งต่อไปแล้ว 2 ลำ น่าจะเสร็จภายในปีหน้า แต่ที่จริงแผนนี้ก็เสี่ยงอยู่มากเหมือนกัน ถ้าถูกจับได้คงแย่ ถ้าเลี่ยงได้คงเป็นวิธีสุดท้าย”  “ท่านพ่อท่านแม่ ให้เธมม์ดูแลได้ ส่วนพ่อแม่เธอฉันจะส่งคนไปดูแล เรารอเรื่องเงียบหลายๆปีค่อยแอบกลับมาเยี่ยมพวกเขากัน”  “ถ้าเธอจะเอาแบบนั้น ก็ตามใจ” เจนนี่ตอบกลับอย่างแผ่วเบาเช่นกัน  &nbsp;  &nbsp;  &nbsp;  Writer’s note: วันนี้ขอเขียนยาวหน่อย ถ้าใครขี้เกียจอ่านไม่เป็นไร   สั้นๆสรุปว่าวันนี้ลง 3 ตอน งดอัพ 3 วัน&nbsp;&nbsp;หายนอยด์ละ จริงๆไม่มีอะไร ปกติรับได้ทุกเม้นท์นะคะ&nbsp;  &nbsp;  ตั้งแต่เขียนมา มีคนอ่านก็รู้สึกดีค่ะ มีคนเม้นท์ก็ดีใจ จะชอบใครไม่ชอบใคร เกลียดใคร รำคาญใคร ด่าทอใคร   ไรท์ชอบอ่านเม้นท์ค่ะ สนุกดี รับได้หมดถือว่ามีอารมณ์ร่วม แบบอินเนอร์มา  ก็ขอบคุณไว้ตรงนี้ด้วย  ไม่เม้นท์เลยแค่เข้ามาอ่านก็ขอบคุณเช่นกัน จะตามเงียบๆเรื่อยๆ โฉบมาแล้วไม่ชอบเลิกอ่านไป ก็ขอบคุณเช่นกัน&nbsp;เพียงแค่วันนี้เจออยู่เม้นท์เดียว อันเดียวจริงๆเอาว่าที่อ่านมา 3000 เม้นท์ไม่เคยนอยด์พึ่งมีเม้นท์นี้แหละ 55 ยินดีด้วย ท่านทำให้ไรท์นอยด์ได้ ปกติจิตแข็งมากผงะตั้งแต่ชื่อเม้นท์ 555นามนั้นท่านได้แต่ไรมา ติดกายามาแต่เกิดหรือกระไร...ไม่เป็นไรค่ะ ระบายละหายละจะงดอัพเพราะนอยด์ก็รู้สึกว่ามันไม่เกี่ยวกับคนอื่นสรุปเลยประชดชีวิต ลงไปเลย 3 ตอนอีก 3 วันค่อยลงใหม่ จุ๊บๆนะคะวันหลังใครอยากให้ไรท์ลงรัวๆ ลองทำให้ไรท์นอยด์ดู 55&nbsp;เค้าว่าถ้ารีดด่า แปลว่ารีดรัก (ตรรกะประหลาดของไรท์)โอเคงั้นเชิญเลยค่ะ เต็มที่เลย...  

 </div> 
