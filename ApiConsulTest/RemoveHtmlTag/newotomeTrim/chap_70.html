 <div style="word-wrap: normal;width:90%;">
			
				
  	เจนนี่ เบลเลอร์เคยคิดว่าตัวเองเป็นคนที่โชคดีมาก เธอเกิดในครอบครัวสามัญชนแต่ครอบครัวก็อบอุ่น&nbsp;พ่อเธอมีร้านขายขนมเล็กๆในแคว้นลูฟฟ์ซึ่งเป็นแคว้นเล็กทางตะวันออกของอาณาฟานส์&nbsp;ครอบครัวของเธอถือว่าฐานะดีพอสมควรแม้ไม่ถือว่าร่ำรวย ความเป็นอยู่ค่อนข้างดีเมื่อเทียบกับสามัญชนทั่วไป&nbsp;เธอเป็นลูกสาวคนเดียว ทั้งพ่อและแม่รักราวกับแก้วตาดวงใจ ได้รับการทุ่มเทจากพ่อและแม่มาตลอด&nbsp;แม่ของเธอคาดหวังว่าอนาคตเธอจะเติบโตเป็นผู้หญิงที่งดงาม มีครอบครัวเล็กๆที่แสนสุขเช่นเดียวกับครอบครัวของเธอ วันๆเธอกับพ่อแม่ช่วยกันทำขนมขายในร้าน&nbsp;จนตอนอายุ 8 ปี เธอได้รับการตรวจพลังเวทที่วิหารประจำแคว้น วิหารไลท์ &nbsp;หลังจากนั้นชีวิตเธอก็เปลี่ยนไป เธอหลับไปหนึ่งวันเต็มๆหลังจากการทดสอบ หลังตื่นขึ้นมามีผู้คนรายล้อมเธอมากมายรวมถึงท่านหัวหน้านักบวชแห่งวิหารไลท์ เธอมองพวกเขาอย่างมึนงงหลังจากที่ความฝันอันยาวนานครอบคลุมจิตใจเธอจนปั่นป่วนสับสน การรับรู้ของเธอยังไม่ดีนัก&nbsp;พวกเขาบอกเธอว่าเธอมีพลังเวทถึง4ธาตุด้วยกัน มีธาตุแสงถึง2แบบคือสายฟ้า และแสงแห่งการรักษา ธาตุลม และธาตุน้ำ&nbsp;โดยปกติแล้วสามัญชนที่มีพลังเวทย์ถือว่ามีน้อย&nbsp;ยิ่งกรณีที่พ่อและแม่ไม่มีพลังเวทย์เลยนั้นพบได้ยากถึง1/10000 ถึงจะพบก็มักมีแค่ 1-2 ธาตุเท่านั้น กรณีมี 3 ธาตุนั้นแทบจะไม่มีเลย แม้แต่ในหมู่ชนชั้นสูง การมี 3 ธาตุถือว่าพบได้ไม่บ่อยมากและจัดว่ามีพรสวรรค์&nbsp;ขณะที่เจนนี่มีถึง 4 ธาตุและเป็นธาตุหายากถึงสองธาตุ เหตุการณ์นี้ไม่เคยเกิดมาก่อน&nbsp;ทางวิหารตื่นเต้นดีใจมากที่แคว้นลูฟฟ์มีเด็กที่มีอนาคตเกิดขึ้นอีกคน&nbsp;เมื่อปีที่แล้วมีเด็กกำพร้าคนหนึ่งตรวจพบพลังเวทย์ธาตุแสงแห่งการรักษา ตอนนั้นพวกนักบวชตื่นเต้นกันมาก แต่เด็กคนนั้นมีแค่ 2 ธาตุเท่านั้น เทียบกับเธอแล้ว เธอยังเหนือชั้นกว่าพอสมควรพวกเขาบอกเธอว่าเธอสามารถเป็นนักเวทย์หรือผู้เยียวยาก็ได้ แม่ของเธอน้ำตาไหลเป็นสายด้วยความปลื้มใจ ขณะที่พ่อของเธอสวดมนต์ขอบคุณพระเจ้าที่มอบพรสวรรค์อันยิ่งใหญ่ให้แก่ลูกสาวสุดที่รักของเขา&nbsp;เธอสวมกอดพ่อและแม่ของเธอ และสัญญาในใจว่าชีวิตนี้ขอตอบแทนความรักที่เธอได้จากครอบครัวอันแสนอบอุ่นนี้	เจนนี่รู้ตัวดี ในความฝันที่เธอหลับไป เธอรู้สึกว่ามีอนาคตที่ยิ่งใหญ่รออยู่ เธอไม่ใช่เด็กหญิงธรรมดาคนเดิมอีกแล้ว หลังจากการทดสอบพลังเวท ทางวิหารลูฟฟ์ได้จัดตารางการเรียนให้แก่เธอ เธอต้องเข้ามาเรียนที่วิหารทุกวันเพื่อเรียนเวทย์พื้นฐานธาตุลมและน้ำและความรู้ทั่วไปจากนักบวช&nbsp;แต่เวทย์แสงแห่งการรักษาแลสาวฟ้านั้นไม่มีอาจารย์สอนให้เนื่องจากไม่มีใครในแคว้นมีความรู้ธาตุทั้งสองนี้ พวกนักบวชบอกว่าในเมืองหลวงมีผู้มีธาตุนี้อยู่บ้างโดยเฉพาะในโรงเรียนเวทย์ฟานเซียส์ เธอระลึกได้โดยทันทีว่านั่นคือที่ที่เธอจะต้องไปสักวันหนึ่งเธอเรียนรวมกับพวกเด็กสามัญชนอื่นๆในโรงเรียนที่ได้รับการสนับสนุนจากเงินภาษีของแคว้นและเงินบริจาคจากชนชั้นสูง เศรษฐีต่างๆ จะเป็นรายได้หลักของวิหาร&nbsp;วิหารนอกจากจะทำพิธีทางศาสนาแล้วยังมีโรงเรียนที่นักบวชทำหน้าที่เป็นอาจารย์โดยไม่เก็บค่าใช้จ่ายเนื่องจากทางอาณาจักรฟานส์สนับสนุนด้านการศึกษาสำหรับเด็กๆ นักบวชส่วนหนึ่งจะมีพลังเวทย์ธาตุต่างๆจะสามารถสอนเวทย์ได้เช่นกัน&nbsp;โดยจะแบ่งนักเรียนเป็น2 กลุ่มคือเด็กที่มีพลังธาตุและไม่มีพลังธาตุ เด็กทั้ง2 กลุ่มที่เกิดในปีเดียวกันจะเรียนวิชาพื้นฐานร่วมกัน ในช่วงเข้าและสำหรับเด็กที่มีพลังธาตุจะแยกเรียนตามธาตุของตัวเองในช่วงบ่าย เด็กที่มีพลังเวทจะได้รับความสำคัญมากกว่าเด็กทั่วไป&nbsp;ส่วนใหญ่เด็กที่มาเรียนเป็นสามัญชนและบุตรหลานขุนนางชั้นผู้น้อย รวมถึงเด็กกำพร้าที่วิหารเลี้ยงไว้ ในขณะที่ชนชั้นสูงหรือคนที่ร่ำรวยจะจ้างอาจารย์หรือนักบวชไปสอนที่บ้าน&nbsp;ในแคว้นลูฟฟ์ซึ่งเป็นแคว้นเล็กๆ มีวิหารไลท์เป็นวิหารหลัก มีวิหารย่อยๆอีกหลายที่ แต่วิหารที่สอนเวทได้มีเพียงวิหารเดียวเท่านั้นสำหรับเด็กที่มีพลังธาตุที่ไม่สามารถเดินทางมาเรียนที่วิหารลูฟฟ์แบบไปกลับได้ก็สามารถพักกับเด็กกำพร้าของวิหารในช่วงที่มีเวลาเรียน และกลับบ้านช่วงปิดเทอมได้ สำหรับเจนนี่นั้นโชคดีที่บ้านของเธออยู่ไม่ไกลจากวิหารมาก สามารถเดินไปกลับได้ทุกวันสำหรับแคว้นลูฟฟ์เป็นแคว้นเล็ก จำนวนเด็กที่มีพลังเวทน้อยกว่าแคว้นอื่นมาก โดยเฉพาะแคว้นเทรลิสที่อยู่ข้างเคียง ได้ยินว่าเด็กที่มีพลังเวทมีมากกว่าแคว้นลูฟฟ์หลายเท่าตัว แต่ส่วนใหญ่ล้วนแล้วแต่มีพลังเวทเจือจากและโอกาสพัฒนาไม่ได้มากนัก แต่อย่างไรก็ตาม ผู้ใช้เวทย์ในแคว้นเทรลิสก็มีมากกว่าแคว้นลูฟฟ์หลายเท่าตัวอยู่ดี	เมื่ออายุ13ปี เด็กที่มีพลังธาตุจะได้รับโอกาสให้เข้าโรงเรียนเวทย์ โดยแต่ละแคว้นจะมีโรงเรียนเวทย์ประจำแคว้น ซึ่งจะเปิดรับทั้งนักเรียนทุนและนักเรียนที่จ่ายค่าเรียน โรงเรียนเวทจะสอนเด็กในช่วงอายุ14-18ปี&nbsp;ทางอาณาจักรจะสนับสนุนให้เด็กที่มีพลังเวทย์ได้รับโอกาสทางการศึกษาอย่างทั่วถึง แต่โรงเรียนของแคว้นนั้นไม่สามารถเทียบเท่ากับโรงเรียนเวทย์ในเมืองหลวง และที่ดีที่สุดคือโรงเรียนเวทย์ฟานเซียส์ แต่โรงเรียนแห่งนี้ค่าเรียนแพงมาก&nbsp;ค่าเรียนต่อเทอมราคาถึง 500 เหรียญทอง ด้วยฐานะครอบครัวทั่วไป ต้องอาศัยทุนเท่านั้นถึงจะเข้าเรียนได้	เจนนี่เข้ามาเรียนที่วิหารลูฟฟ์ตั้งแต่อายุ8ปี เธอมีเพื่อร่วมชั้นเป็นเด็กกำพร้าของวิหารคนหนึ่งชื่อลิซ ลูฟฟ์ ลิสเป็นเด็กหน้าตาน่ารัก ผมสีฟ้า เช่นเดียวกับดวงตา&nbsp;ลิสเล่าให้เธอฟังว่าในสถานสงเคราะห์ของวิหารมีเด็กนับสิบคน แต่มีคนที่มีพลังเวทแค่ 2 คนเท่านั้น คือเธอกับมิคาอิล เด็กรุ่นพี่ที่มีเวทแสงรักษาผู้โด่งดัง&nbsp;มิคาเอล…ชื่อนี้เธอได้ยินมานานแล้ว ใครๆก็พูดถึงเขาทั้ง 2 คนโชคดีมากที่มี2 ธาตุ แต่ก็เป็นที่อิจฉาในกลุ่มเด็กกำพร้าด้วยกันที่มักแอบนินทา สำหรับมิคาอิลเป็นเด็กชายหน้าตาดี ทำให้บรรดาเด็กผู้หญิงไม่กลั่นแกล้งเขา แต่ไม่ใช่สำหรับลิซที่ยังใช้พลังเวทไม่ได้ จึงโดนแกล้งประจำ เช่นใส่เข็มไปในรองเท้าของเธอ เสื้อผ้าของเธอมักถูกแอบตัดหรือทำลาย รวมถึงของใช้ส่วนตัวเธอถูกเอาไปซ่อนเรื่อยๆ แต่ลิสมีมิคาอิลคอยปกป้องดูแล&nbsp;“มีแต่คนอิจฉาฉัน..”ลิซรำพึงให้เธอฟังเจนนี่เรียนเวทย์ลมพร้อมกับเจนนี่และเป็นเด็กแค่ 2 คนเท่านั้นที่มีธาตุลม ทำให้สนิทกันเป็นพิเศษ&nbsp;ขณะที่ธาตุน้ำมีเด็กถึง 6 คนที่เรียนพร้อมเธอ&nbsp;เนื่องจากเธอหน้าตาน่ารักน่าเอ็นดู เธอไม่ได้เข้าข้างตัวเอง หน้าตาเธอน่ารักน่าเอ็นดูจริงๆ นั่นทำให้เด็กผู้ชายต่างมารุมล้อมเสมอ เด็กผู้หญิงต่างก็ไม่ค่อยชอบเธอนัก โดยเฉพาะรุ่นพี่หญิงคนหนึ่งที่ชื่อซินเธีย มักจะประชดประชันเธอประจำ แต่แค่นี้สำหรับเจนนี่ถือว่าสบายมาก ไม่ทำให้เธอรู้สึกระคายเคืองแต่อย่างไร	การฝึกฝนเวทของเจนนี่ก้าวหน้าไปมากรวมถึงการเรียนวิชาพื้นฐานของเธอล้ำหน้ากว่าเด็กรุ่นเดียวกันหรือรุ่นใกล้เคียงกันอย่างเห็นได้&nbsp;“เจนนี่เป็นเด็กมีพรสวรรค์ ในรอบหลายร้อยปีมานี้ ตามบันทึกของวิหาร ไม่มีใครก้าวหน้ากว่าเธออีกแล้ว” นักบวชที่สอนเวทคนนึงชื่นชมเธอ“แต่อย่างไรก็เป็นแค่สามัญชน พวกชนชั้นสูงต้องมีคนที่เก่งกว่าเธออยู่แล้ว เจนนี่” ซินเธียค่อนแคะเธอสำหรับเวทย์ธาตุลมและน้ำของเธอเลื่อนระดับมาอยู่ในขั้นพื้นฐานระดับ 2 ในเวลาแค่ปีเศษ แต่น่าเสียดายที่มันไม่สามารถก้าวหน้าไปกว่านี้เพราะเธอไม่สามารถพัฒนาเวทแสงทั้ง 2 แบบได้&nbsp;ตอนเธออายุ 10 ปี หัวหน้านักบวชสามารหาตำราเวทแสงสายฟ้ามาจากในเมืองหลวงให้เธอได้ศึกษาทำให้เวทแสงสายฟ้าของเธอพัฒนาได้บ้างแต่ไม่สามารถเลื่อนระดับได้อยู่ดีเพราะมีบางจุดที่เธอไม่เข้าใจและไม่มีใครชี้แนะ&nbsp;แต่เธอก็ไม่สามารถตัดใจทิ้งครอบครัวเดินทางไปเรียนที่วิหารในเมืองหลวงหรือแคว้นที่ใหญ่กว่าในตอนนี้เมื่อคิดว่าอีกไม่กี่ปีต้องไปอยู่แล้ว อยากใช้เวลากับครอบครัวให้นานที่สุด แต่อย่างน้อยก็มีข่าวดีว่าในปีหน้าจะมีผู้เยียวยาท่านหนึ่งในเมืองหลวงที่มีเวทย์แสงแห่งการรักษาได้ยินว่าแคว้นลูฟฟ์มีเด็กที่มีพลังเวทย์ธาตุนี้ถึง 2 คน เขาจึงตัดสินใจจะเดินทางมาถ่ายทอดวิชาให้	ในวันแรกที่เจนนี่จะได้พบอาจารย์ผู้เยียวยาของเธอ เธอพึ่งจะอายุครบ 12 ปีเมื่อ10วันก่อน เธอมีความรู้สึกว่าวันนี้น่าจะมีเหตุการณ์อะไรเป็นพิเศษขณะเธอเดินทางผ่านป่าละเมาะมาที่วิหาร น่าจะมีใครสักคนเดือดร้อนต้องการให้เธอช่วยเหลือ&nbsp;เช้าวันนั้นก่อนที่เธอจะเดินเข้าป่าละเมาะ มีรถม้าคันหนึ่งมาจอดเสียอยู่เธอถามไถ่ให้ความช่วยเหลือ ไม่เข้าใจ แค่เธอเอาผ้าเช็ดหน้าถูล้อรถ รถม้าคันนั้นก็วิ่งได้เธอก้มลงมองดูผ้าเช็ดหน้า…ไม่ได้มีอะไรพิเศษเสียหน่อย“หนูน่ารักจริงๆ กำลังจะไปเรียนใช่ไหม ขึ้นรถมาสิ ฉันจะไปส่งเธอที่วิหารเอง”เธองุนงงพอสมควร เธอไม่ได้ทำอะไรเสียหน่อย แต่ก็ตอบรับน้ำใจด้วยการขึ้นรถม้าคันนั้นไปคนที่ต้องการให้เธอช่วย…หรือจะเป็นเจ้าของรถม้าคันนี้ไม่มีเหตุการณ์อะไรเกิดขึ้นระหว่างทางอีกหรือความรู้สึกคุ้นๆของเธอผิดพลาดไป หรือเธอคิดไปเอง&nbsp;เธอเดินเข้ามาในห้องเรียน มีเด็กชายคนหนึ่งนั่งอยู่ก่อนเธอ เด็กคนนั้นหน้าตาหล่อมาก ผมสั้นหยักศกนิดๆสีทอง ดวงตาสีทองเปล่งประกาย มีรอยยิ้มบางๆที่ใบหน้า ยามแสงตกกระทบหน้าดูเป็นภาพที่สวยงามแทบทำให้หยุดหายใจ ความรู้สึกคุ้นเคยบอกเธอว่า เด็กคนนี้คือมิคาเอล&nbsp;เธอแทบลืมหายใจ…เขาดูดีมาก ตั้งแต่เกิดมา เธอไม่เคยเห็นใครดูดีขนาดนี้มาก่อน	“เจนนี่ เบลเลอร์ ค่ะ” เธอส่งยิ้มให้เขา	“มิคาเอล ไลท์ ครับ ยินดีที่ได้รู้จัก” เขาตอบมาพร้อมรอยยิ้มเจิดจ้า แสงออร่าเป็นประกายรอบตัว&nbsp;ถึงแม้ว่าเธอจะเคยเห็นทั้งเด็กผู้ชายและผู้ชายหน้าตาดีมากมาย ขอบอกว่า เธอไม่เคยพบใครหล่อเหลาจนติดตาได้เท่ามิคาเอลเลย นี่เขาอายุแค่13 เท่านั้น ไม่รู้ว่าโตขึ้นจะหล่อขนาดไหน&nbsp;เธอรู้สึกถึงความคุ้นเคยประหลาดๆ ใช่ เหมือนนักบุญไม่ก็เทพบุตรในรูปวาด ขาดแค่ปีกสีขาวเท่านั้นเอง	หลังจากนั้นสักพัก หัวหน้านักบวชก็นำชายวัยกลางคนคนหนึ่งที่ดูใจดีเข้ามา&nbsp;	“ท่านผู้เยียวยาฟรานซิส &nbsp;เด็ก2คนนี้ คนซ้ายมิคาเอล ไลท์ คนขวา เจนนี่ เบลเลอร์ ต้องรบกวนฝากท่านผู้เยียวยาด้วย”	“ด้วยความยินดี ท่านนักบวช”	ท่านผู้เยียวยาปกติประจำอยู่ โรงพยาบาล ในเมืองหลวง ซึ่งมีผู้เยียวยาจำนวนมาก แต่ส่วนใหญ่เป็นผู้เยียวยาที่ใช้สมุนไพร มีผู้เยียวยาที่ใช้เวทแสงรักษาประมาณ 7-8 คนเท่านั้นจากผู้เยียวยาทั้งหมด 30 คนในโรงพยาบาลหลัก&nbsp;ทั้งแคว้นลูฟฟ์ในเวลานี้ไม่มีผู้เยียวยาที่ใช้ธาตุแสงเลย ในแต่ละ 2-3 ปีจะตรวจพบเด็กที่มีเวทย์แสงทั่วอาณาจักรเพียง1-2 คนเท่านั้น โดยที่เจนนี่และมิคาเอลต่างก็เป็นเด็กแวทย์แสงรักษาคนเดียวของปีนั้นๆ หลังจากเจนนี่ตรวจวัดพลังไปก็ไม่พบเด็กธาตุนี้อีกเลย“เวทแสงรักษาเป็นธาตุที่หายากที่สุด หากไม่นับธาตุมืด”เธอสงสัย ธาตุมืด มีธาตุนี้ด้วยหรือ เธอไม่เคยได้ยินมาก่อน	การเวทธาตุแสงแห่งการรักษานั้นไม่ยากอย่างที่เจนนี่เคยคิด แต่ตั้งจิตให้มีเมตตา มีความตั้งใจรักษาคนหรือสัตว์บาดเจ็บนั้นแล้วใช้มือสัมผัส พลังเวทก็จะถูกถ่ายทอดไปเพื่อรักษา ไม่ต้องมีรูปแบบเวทอย่างเวทย์ธาตุอื่นๆ แค่จ่ายเวทไปตรงๆก็ใช้ได้เลย	เธอลอบมองมิคาเอล..เขาทำได้ดีกว่าเธอมาก หรือจะเป็นเพราะว่าจิตใจเขาดีกว่าเธอ	“เวทธาตุนี้ขึ้นกับความปรารถนาดี ยิ่งมีความปรารถนาดีมาก ยิ่งใช้งานได้ดี”&nbsp;“แต่เวทนี้มีข้อจำกัดบ้างคือไม่สามารถรักษาได้ทุกอย่าง เช่นการได้รับพิษหรือการเจ็บป่วย การติดเชื้อ ซึ่งต้องอาศัยยารักษา การใช้ธาตุแสงทำได้แค่บรรเทาอาการเท่านั้น สำหรับประสิทธิภาพการรักษาขึ้นกับความรุนแรงของการบาดเจ็บและเจ็บป่วย รวมถึงระดับของพลังเวทที่มี ความตั้งใจที่จะอยากรักษาของผู้ใช้เวท” อาจารย์ของเธอสั่งสอน&nbsp;“ข้อเสียอีกอย่างก็คือ พลังเวทนี้หมดเร็วมากเมื่อเทียบกับการใช้เวทธาตุอื่นและต้องพักฟื้นนานกว่าจะกลับมาใช้ได้ใหม่ ในช่วงแรกพวกเธอลองออกไปใช้เวทรักษาสัตว์ก่อน หลังจากนั้นก็เริ่มลองรักษาคนบาดเจ็บ”โดยทั้งคู่ไปฝึกงานที่โรงพยาบาลประจำแคว้นลูฟฟ์เป็นประจำ เจนนี่พบว่าถึงแม้เธอจะมีพรสวรรค์เหนือว่าคนอื่น แต่สิ่งหนึ่งที่เธอสู้มิคาเอลไม่ได้คือจิตใจที่เมตตา หลังจากเริ่มหัดใช้เวทย์ไปได้ 6 เดือน ระดับเวทย์ของธาตุแสงรักษาเธอเพิ่มเป็นระดับสองขณะที่ธาตุแสงสายฟ้ายังไม่ขยับ&nbsp;แต่ที่น่าตกใจคือมิคาอิลสามารถเลื่อนระดับของธาตุแสงรักษาได้รวดเร็ว&nbsp;ใครบอกว่าเธอมีพรสวรรค์กัน เธออดอิจฉาเพื่อนรุ่นพี่ไม่ได้…ถ้าเธอเรียกว่ามีพรสวรรค์แล้วเขาเรียกว่าอะไรภายในเวลาไม่กี่เดือน ระดับเขาสามารถเข้าโรงเรียนดังได้แล้วเจนนี่ลอบมองด้านข้างของเขายามร่ายเวทรักษาเด็กมีไข้คนหนึ่งให้กลับสบาย…	ในปีถัดมา มิคาเอลตัดสินใจเดินทางไปสอบเพื่อเป็นนักเรียนทุนของโรงเรียนฟานเซียส์ในเดือน 10 ซึ่งรับแค่ 2 คนจากจำนวนเด็กสอบนับร้อย	ใครๆต่างบอกว่าเขาต้องได้รับเลือกแน่ๆ…เจนนี่เห็นด้วยกับเรื่องนี้อย่างที่สุด หากเขาไม่ได้รับเลือก โลกนี้ไม่มีความยุติธรรมแล้ว	ก่อนที่มิคาอิลจะเดินทางไปเมืองหลวง หัวหน้านักบวชได้เรียกเจนนี่และพ่อของเธอมาพบ โดยบอกว่าจะพาเจนนี่ไปเมืองหลวงพร้อมกับมิคาเอลแลเพื่อนร่วมชั้นอีก 3 คนที่จะไปสอบพร้อมกัน&nbsp;“จะให้คนพาเจนนี่ไปพบอาจารย์นักเวทที่มีธาตุแสงสายฟ้าเพื่อขอคำชี้แนะ” นักหน้านักบวชบอกเธอ “จะมีนักบวชหญิงคนหนึ่งไปดูแลเจนนี่ด้วย ฉันบอกพ่อของเธอแล้วว่าไม่ต้องเป็นห่วง”&nbsp;ทั้งคณะจะอยู่ที่เมืองหลวงจนผลการสอบประกาศ ใช้ระยะเวลาประมาณ 14วัน รวมเดินทางไปกลับ&nbsp;	ก่อนเดินทาง แม่สวมกอดเจนนี่และอวยพรให้เธอโชคดี เจนนี่น้ำตาคลอ นี่เป็นครั้งแรกนับจากเกิดมาที่เธอต้องจากบ้านและครอบครัวไป	  

 </div> 
