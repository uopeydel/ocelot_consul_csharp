 <div style="word-wrap: normal;width:90%;">
			
				
  Chapter 22 ซีริล :ความอบอุ่นในฤดูหนาว	กบฏภายในแคว้นวินส์ตันถูกปราบอย่างราบคาบภายในเวลา1เดือน แต่ภายในแคว้นเสียหายมาก&nbsp;พี่ชายคนที่ 3 ของเฌอร์ได้รับแต่งตั้งเป็นดยุคแห่งวินส์ตัน เนื่องจากพี่ชายคนอื่นเสียชีวิตไปหมด&nbsp;ดยุคคนใหม่อายุเพียง 17 ปีและยังเรียนไม่จบ พระราชาได้แต่งตั้งผู้ปกครองแทนจนกว่าท่านดยุคจะอายุครบ 20 ปี จึงจะมีอำนาจเต็มที่&nbsp;ระหว่างนี้ที่สำคัญคือการฟื้นฟูและป้องกันไม่ให้มีเหตุการณ์นี้เกิดขึ้นอีก ตระกูลวินส์ตันถูกปล้นในระหว่างการกบฏทำให้การเงินย่ำแย่ แคว้นเสียหายไม่น่าจะเก็บภาษีได้อีก 2-3 ปีเลยทีเดียว&nbsp;ตอนนี้เงินที่ได้จากแคว้นเทรลิสถือว่าช่วยพยุงได้มาก	พระราชาทรงกังวลมากเนื่องจากหากสามัญชนมีความคิดต้องการล้มล้างระบบการปกครองอย่างนี้ อีกไม่นานแนวคิดนี้อาจจะแพร่ระบาดไปทั่วอาณาจักรได้ เป็นเหตุผลให้พวกกบฏเหล่านี้ต้องถูกขจัดอย่างสิ้นซาก	เจ้าชานซีริลกลับไปเรียนอีกครั้งในเดือน 7&nbsp;ท่านหญิงเฌอร์ตอนนี้แสดงออกอย่างปิดไม่มิดว่าชื่นชอบเขามาก เขาสังเกตเห็นแววตาริษยาจากมิแรนด้าที่มองมายังเฌอร์&nbsp;บางครั้งมีแววสมน้ำหน้าเวลามีคนกล่าวถึงเหตุการณ์กบฏครั้งนั้น ครอบครัวของเฌอร์ตกต่ำลงมาก ทั้งฐานะในแคว้นซึ่งพี่ชายเธอยังอายุน้อยและไม่มีอำนาจในการปกครองและการเงินของตระกูลที่มีปัญหาอย่างชัดเจน การจ่ายของเฌอร์ต้องประหยัดลงมาก เธอและพี่ชายต้องย้ายจากหอพักพิเศษไปหอพักปกติเพื่อลดค่าใช้จ่าย&nbsp;เฌอร์มีความเข้มแข็งน่าชื่นชมในด้านนี้ เธอปรับตัวได้ค่อนข้างดีและไม่ปริปากบ่น	การเรียนของเขาเป็นไปด้วยดี พลังเวทของเขาก้าวหน้าจนเกือบจะเลื่อนระดับไปสู่ระดับกลางในไม่ช้านี้แล้ว&nbsp;ช่วงเดือน10 มีการสอบเข้าโรงเรียนเวทย์ฟานเซียส์ น่าสนใจมาก ซิลบาสเตียนสามารถเลื่อนระดับอย่างรวดเร็วจากระดับเวทย์รวมพื้นฐาน 1 ไปเป็น 3 ได้ในเวลาเพียง 3 เดือน และได้คะแนนสูงสุดในการสอบ ดูท่าน้องชายคนนี้ของเขาจะมีความสามารถไม่น้อย&nbsp;เลดี้เบ็ธหงุดหงิดไปหลายวันเกี่ยวกับเรื่องนี้จนจบปลายปี เดือน 12 ปิดเทอม เขากลับมาที่พระราชวังอีกครั้ง เลดี้เบ็ธมารับเขากลับ เลดี้เบ็ธจ้องมองเขาด้วยสายตาประหลาด“เจ้าชายทรงเติบโตเป็นชายหนุ่มเต็มตัวแล้ว” เขาขมวดคิ้วเล็กน้อย แปลว่าอะไร ปีนี้เขาพึ่งอายุ15ย่าง16“เจ้าชายเพคะ หม่อมฉันได้แจ้งไปทางแคว้นเทรลิสแล้วว่าเจ้าชายจะเสด็จไปพักผ่อนที่เดอะพาราไดซ์ในช่วงนี้สัก 7-8วัน หม่อมฉันได้แจ้งท่านหญิงเรนิสและลอร์ดเธมม์ให้ติดตามเสด็จไปด้วย”“แล้วแต่เธอละกัน เลดี้เบ็ธ” เลดี้เบ็ธต้องการทำอะไร&nbsp;ต้องการเสริมความสัมพันธ์ระหว่างเขากับเรนิสหรือ&nbsp;เมื่อกลับถึงพระราชวัง เขาเข้าเฝ้าพระราชาและราชินี เลดี้เบ็ธแจ้งเกี่ยวกับแผนการเดินทางของเขา เขาหันไปชวนซิลบาสเตียนแต่ได้รับการปฏิเสธสั้นๆ&nbsp;เขาเหลือบมองเสด็จพ่อและเสด็จแม่ของเขา ได้ยินว่าเสด็จพ่อมีความสัมพันธ์กับพระอาจารย์คนหนึ่งของเขา เสด็จแม่รับรู้เรื่องนี้แต่กลับวางเฉย&nbsp;เขานึกถึงเหตุการณ์พบกันระหว่างเขา เรนิส และเฌอร์ มันดูคล้ายกันจริงๆเขาใช้เวลา 2 วันเดินทางจากเมืองหลวงเข้าสู่แคว้นเทรลิส&nbsp;ในช่วงเย็นวันที่ 2 เดิมทีเลดี้เบ็ธตั้งใจจะค้างอีก1คืนและเดินทางต่อวันรุ่งขึ้น แต่เขาคิดว่าการเดินทางไปพักที่คฤหาสน์ตระกูลเทรลิสเลยน่าจะดีกว่า คณะของเขาจึงเร่งเดินทางจนมาถึงกลางแคว้นทรลิสในกลางดึก ทางท่านดยุคซึ่งได้รับข่าวออกมาต้อนรับคณะของเขาและจัดให้พักห้องพักรับรองแขกเช้าวันถัดมา ซีริลเข้ามาที่ห้องอาหารในช่วงสาย เธมม์นั่งอยู่เพียงคนเดียว ท่านพ่อและท่านแม่ของเขาพร้อมกับเลดี้เบ็ธรับประทานอาหารเช้ากันแต่เช้าและออกไปเที่ยวชมเมือง ซีริลตื่นสายกว่าจึงไม่ทันพบ&nbsp;ขณะที่เขากำลังนั่งลงได้ยินเสียงคนวิ่งลงบันไดตึงตังแล้วพรวดพราดเข้ามาให้ห้องอาหาร“มีอะไรกินบ้าง” เสียงเรนิสตะโกนเข้ามา เขาเหลือบไปมองด้วยความตกใจ เรนิสนี่นะตะโกนดังขนาดนี้ และต้องตกใจยิ่งกว่าเดิม&nbsp;เรนิสอยู่ในชุดนอนกระโปรงสีขาวแขนขาว ผมยุ่งเหมือนกับยังไม่ได้หวี นี่คือเรนิสตัวจริงหรือนี่เรนิสเมื่อเห็นเขา ดูตกใจยิ่งกว่าเขาอีก ใบหน้าเธอแดงก่ำและเธออ้าปากค้างก่อนที่เธอหันหลังกลับและวิ่งหนีอย่างรวดเร็ว&nbsp;เธมม์ตอนนี้แอบกระแอมเบาๆเพื่อกลบการหัวเราะ&nbsp;เขาอดไม่ได้หัวเราะออกมา นี่เป็นครั้งแรกที่เขาเห็นเรนิสในสภาพนี้ นี่เธอใส่ชุดนอนมารับประทานอาหารเช้าที่ห้องอาหารโดยไม่ได้หวีผมเป็นประจำ ?ในเวลาไม่เกิน 20 นาที เด็กสาวสวยในชุดกระโปรงยาวถึงข้อเท้าสีม่วง ปล่อยผมสีดำยาวโดยมีเปียคาดหน้าค่อยๆก้าวเท้าเข้ามาให้ห้องอย่างนุ่มนวล&nbsp;เธอย่อตัวให้เขาอย่างนอบน้อมราวกับเหตุการณ์เมื่อสักครู่ไม่เคยเกิดขึ้น&nbsp;เขาอดไม่ได้หัวเราะเบาๆอีกครั้ง&nbsp;เธมม์ซะอีกที่หัวเราะจนหน้าแดงและตัวงอ&nbsp;เรนิสหันกลับไปถลึงตาใส่พี่ชายบุญธรรม&nbsp;เขารู้สึกว่าเขาได้เปิดหูเปิดตาแล้ว อาหารเช้ามื้อนี้จัดว่าเป็นอาหารมื้อที่รสชาติดีที่สุดในรอบปีสำหรับเขาเลยทีเดียว พวกเขาคุยกันเรื่องการเตรียมตัวเข้าโรงเรียน เขาในฐานะรุ่นพี่ให้คำแนะนำการเตรียมตัวบางอย่างเลดี้เบ็ธกลับมาในช่วงใกล้เที่ยง เธอไปเยือนวิหารเวลล์มา เรนิสเมื่อพบเลดีเบ็ธอย่างเป็นทางการเธอกลับไม่ถือตัว ย่อตัวทำความเคารพเลดี้เบ็ธอย่างให้เกียรติ เลดี้เบ็ธเพ่งมองเธออย่างพึงพอใจพร้อมกับยกยิ้มอย่างอ่อนหวาน“ท่านหญิงเรนิสช่างงดงามและมากด้วยความสามารถ ช่างเหมาะกับเจ้าชายซีริลยิ่งนัก”&nbsp;นี่คืออะไร เขาเห็นเรนิสกลอกตาเล็กน้อย นิดเดียวจนแทบไม่เห็น ถ้าเขาไม่สังเกตเธอมานานคงมองไม่ออก ก่อนเธอจะยิ้มเหมือนเขินอาย ละครอีกฉากหนึ่งของเรนิสงั้นหรือ“เลดี้เบ็ธชมเกินไปแล้ว เรนิสไม่ได้เก่งขนาดนั้นหรอกค่ะ”เธอยังแสดงบทเอียงอายต่อไปอีกหลังจากนั้นเป็นการไต่ถามเรื่องเรียนและร้านค้าของเรนิส เขาเห็นแววตาพึงพอใจของเลดี้เบ็ธ ใช่เธอพูดถูก หากมองทั่วไปแล้ว เรนิสเหมาะสมกับเขาที่สุดช่วงบ่าย เรนิสและเธมม์พาเขาไปเดินเที่ยวชมแคว้น อากาศที่นี่เย็นสบายไม่หนาวเหมือนเมืองหลวงในช่วงเวลานี้ แค่เสื้อกันหนาวตัวเดียวก็เพียงพอ ส่วนเลดี้เบ็ธไปดื่มน้ำชาและสนธนากับดัชเชสวันถัดมา ซีริล เลดี้เบ็ธ พร้อมคณะ ร่วมกับเรนิสและเธมม์เดินทางออกจากกลางแคว้น เธมม์และเรนิสนั่งรถม้าคันเดียวกัน ขณะที่ซีริลนั่งกับเลดี้เบ็ธ และมีคณะผู้ติดตาม รวมรถม้าถึง7คัน มุ่งสู่แฟร์รี่วิจเลจ ซึ่งมีตลาดผลไม้แลไวน์ขนาดใหญ่ที่สุดของอาณาจักร ที่นี่จะคึกคักที่สุดช่วงฤดูหนาวเนื่องจากอากาศดีเหมาะแก่การท่องเที่ยวและเป็นที่เดียวที่ยังมีผลไม้ขายในฤดูกาลนี้โดยไม่ใช่ผลไม้ที่ใช้เวท&nbsp;ในฤดูหนาวสามารถปลูกพืชโดยใช้เวทได้แต่ราคาจะสูงมากจนจับต้องไม่ได้&nbsp;นโยบายการสร้างตลาดนอกจากจะเป็นการสร้างรายได้ให้ชาวบ้านแล้ว แคว้นยังได้ประโยชน์จากการเก็บภาษีอีกด้วยคณะของเขามาถึงในตอนกลางคืน พักที่โรงแรมก่อนและออกไปเที่ยวดูไร่องุ่นตอนเช้า ฤดูหนาวของแคว้นเทรลิสแม้จะไม่หนาวจัดแต่ก็ไม่มีองุ่นในช่วงนี้เช่นกัน พวกเขาแค่ดูทิวทัศน์และพาผู้ติดตามไปชิมไวน์&nbsp;ส่วนเด็กๆน่ะหรือ ไม่มีโอกาสได้ชิมหรอก เลดี้เบ็ธสั่งซื้อไวน์หลายลังเพื่อเป็นของขวัญ โดยจะมารับช่วงขากลับในที่สุดการเดินทางก็มาถึงโรงแรมเดอะพาราไดซ์ โรงแรมริมทะเล ที่นี่มีทิวทัศน์ที่สวยงามสมคำร่ำลือ อากาศเย็นกำลังสบาย ชายหาดขาวยาวทอดไป มีเกาะอยู่ระยะไกลๆ เรนิสพาเขาเดินเลียบชายหาด เธอค่อยๆถอดรองเท้าออก ยกชายกระโปรง เดินบนพื้นทราย เขาเลิกคิ้วมองด้วยความแปลกใจ“เจ้าชาย บางอย่างปล่อยวางเสียบ้างจะได้เบาเพคะ”เขาหัวเราะเบาๆ เรนิสก็มีมุมแบบนี้ ความรู้สึกคล้ายกับวันนั้นที่เธอใส่ชุดนอนหัวยุ่งเข้ามาในห้องอาหาร“เรียกฉันว่า ซีริล ก็ได้”เธอดูตกตะลึงไปชั่วครู่ก่อนส่งยิ้มมา พระอาทิตย์กำลังตก รอยยิ้มของเธอครั้งนี้ดูสวยกว่าครั้งไหนๆเรนิสเป็นคนชอบวาดรูป เรื่องนี้เขาแปลกใจไม่น้อย ที่ได้ยินมาเรนิสไม่มีความสามารถด้านดนตรีและกวี เขาคิดว่าเรื่องศิลปะเธอจะไม่ถนัดด้วย แต่นึกไม่ถึงว่าเธอจะชอบวาดรูป การผสมสีของเรนิสดูแปลกตาแต่ก็สวยงาม&nbsp;ตอนเช้าและเย็นช่วงพระอาทิตย์ตกทุกวันเขามานั่งริมหาดวาดรูปเป็นเพื่อนเรนิส นี่อาจจะเป็นกิจกรรมอย่างเดียวที่เขาและเธอมีความชอบคล้ายคลึงกัน&nbsp;ภาพวาดของเขาเป็นรูปหาดสีขาวพร้อมทะเลและมีเรือชาวประมงแล่นผ่าน การถอดภาระออกวางก็ผ่อนคลายดีเหมือนกัน เขาคิดหลังจากพักที่โรงแรมได้ 4 วัน ก็ถึงวันเดินทางกลับ ขากลับพวกเขาแวะที่แฟร์รี่วิจเลจ พักที่โรงแรมเดิม ขากลับเขาแจ้งกับเลดี้เบ็ธว่าเขาต้องการนั่งรถม้าคันเดียวกับเธมม์และเรนิส&nbsp;เลดี้เบ็ธพยักหน้าตกลง ขณะที่เธมม์และเรนิสมีสีหน้ากระอักกระอ่วนบ้าง เมื่อเขาก้าวขึ้นบนรถม้า เขาต้องเลิกคิ้วด้วยความแปลกใจอีกครั้ง มีตะกร้าเก็บของกินเล่นขนาดใหญ่ หนังสือเกี่ยวกับอาณาจักรไอซ์ และอาณาจักรอีสเทร่าวางอยู่&nbsp;เรนิสเล่าให้ฟังว่าเธอสนใจเรื่องแอปเปิ้ลหิมะของอาณาจักรไอซ์ซึ่งเป็นผลไม้ที่โตได้เฉพาะในอาณาจักรไอซ์และต้องใช้เวทน้ำเลี้ยง ลักษณะหมือนแอปเปิ้ลขนาดใหญ่มีเงินประกายคล้ายมีเกล็ดหิมะเคลือบ เขาขมวดคิ้วครู่หนึ่งเมื่อเรนิสพูดถึง เขาไม่เคยชอบผลไม้ชนิดนี้แม้แต่น้อย เรนิสสนใจแอปเปิ้ลหิมะต้องการนำมาปลูก แต่ศึกษาแล้วพบว่าเป็นไปไม่ได้ที่จะปลูกขึ้น“มันอร่อยมากเลยเหรอเรนิส” เธมม์ถาม“ไม่รู้สิ ไม่เคยกินเหมือนกัน ท่านแม่บอกว่าอร่อยอยู่ แต่ข้อดีคือสามารถบำรุงพลังเวทที่ถูกใช้ไปให้ฟื้นเร็วขึ้นได้”“รสชาติพอใช้ได้แต่ให้ความรู้สึกเย็นยะเยือก เสด็จแม่โปรดอยู่” และซิลบาสเตียนด้วย เขาคิดในใจหลังจากนั้นบทสนทนาเปลี่ยนเป็นเรื่องโรงเรียน เธมม์มีข้อซักถามมากมายส่วนเรนิสรับฟังเป็นส่วนใหญ่ เรนิสกลับเข้าสู่บุคลิกปกติของเธอที่สุภาพและเงียบขรึม จนกระทั่งเขาพูดถึงการวาดรูปโดยใช้เวท เธอเริ่มแสดงอาการอยากรู้อยากเห็นบ้าง“ความจริงถ้าใช้เวทวาดรูปจะสามารถสร้างภาพมายาขึ้นมาได้เหมือนกับที่เธอทำบัตรอวยพร แต่เป็นเหมือนรูปที่เธอวาด”เรนิสซักถามเกี่ยวกับเรื่องนี้หลายอย่าง จนสุดท้ายเขาแนะนำให้เธอเลือกวิชาวาดรูปเป็นวิชาเลือกในโรงเรียน“แล้วรูปวาดเวทนี่สามารถขายได้ไหมเพคะ” เธอถามแบบอายๆ เขาไม่รู้ว่าควรจะหัวเราะหรือปลงกับความคิดประหลาดของคู่หมั้นดีพวกเขาค้างคืนในแฟร์รี่วิจเลจ 2 คืน วันแรกหลังจากมาถึงในรอบนี้ เลดี้เบ็ธไปตลาดเพื่อเลือกซื้อไวน์เพิ่มเติมจากที่สั่งไว้ ส่วนเรนิสและเธมม์พาซีริลไปสวนส้ม แม้แต่จะเป็นฤดูหนาวก็ยังมีผลส้มให้ชาวสวนเก็บ เขาเดินชมสวนและชิมผลส้มที่คนสวนนำถวาย พวกเขานั่งบนเสื่อ รับประทานผลไม้และของว่าง จิบน้ำผลไม้สดๆ และมองชาวสวนทำงาน มีคู่หนึ่งน่าจะเป็นคู่รัก ระหว่างเก็บผลไม้ก็หยอกล้อกันอย่างเพลิดเพลิน เขามองแล้วยิ้มหันมาพูดกับเรนิส“สักวันเราจะเป็นแบบนี้ไหม”เธมม์ซึ่งกำลังดื่มน้ำส้มถึงกับพ่นน้ำส้มออกมาอย่างเสียกิริยา ส่วนเรนิสน่ะหรือ ปล่อยแก้วน้ำส้มลงมาบนกระโปรงของเธอจนเปื้อนไปหมด พร้อมกับอ้าปากค้างอีกครั้งที่เขาไม่รู้จะหัวเราะหรือร้องไห้ดี  

 </div> 
