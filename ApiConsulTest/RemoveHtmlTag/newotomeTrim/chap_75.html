 <div style="word-wrap: normal;width:90%;">
			
				
  Note : คำเตือน กรุณาทำใจก่อนอ่านเพราะมันดาร์กกว่าตอนที่ผ่านมา&nbsp;&nbsp;&nbsp;&nbsp;&nbsp;Welcome to the dark side&gt;&gt;&gt; เราเตือนท่านแล้วนะ  Chapter 23 ซีริล : ด้านมืดของเจ้าชาย2		ซีริลและเลดี้เบ็ธเดินทางกลับเมืองหลวงหลังจากการเดินทางท่องเที่ยวเสร็จสิ้น เลดี้เบ็ธพยายามชวนให้เรนิสเข้าเมืองหลวงพร้อมกันแต่เธอปฏิเสธ อ้างเหตุผลว่าต้องเตรียมของสำหรับไปโรงเรียน&nbsp;หลังการเดินทางท่องเที่ยวร่วมกัน เรนิสดูจะเสแสร้งลดลง แต่ก็ยังรักษามารยาทอย่างสม่ำเสมอ แต่เขาก็อดผิดหวังไม่ได้ที่เธอปฏิเสธเลดี้เบ็ธ	เมื่อกลับถึงเมืองหลวง แกรนด์เลดี้เฌอร์ วินส์ตันมาขอพบเขา เธอมาพร้อมกับมิแรนด้าซึ่งไม่ควรจะมาด้วย แต่เธอให้เหตุผลว่ามาเป็นเพื่อนเฌอร์&nbsp;เขาไม่ว่าอย่างไรเกี่ยวกับเรื่องนี้เพียงแต่เลดี้เบ็ธมองดูเหตุการณ์แล้วขมวดคิ้วเล็กน้อยแต่ไม่ได้พูดอะไรเฌอร์เล่าให้ฟังเกี่ยวกับเหตุการณ์ในแคว้นของเธอซึ่งยังมีความวุ่นวายอยู่บ้าง เขายิ้มอย่างอ่อนโยนและกล่าวให้กำลังใจเธอก่อนที่เธอจะลากลับไปอย่างไม่เต็มใจนัก	เลดี้เบ็ธเตือนเขาเรื่องมิแรนด้า“ท่านหญิงเฌอร์ดูเป็นคนหัวอ่อนและซื่อๆ ควบคุมได้ง่าย ไม่อันตรายหากฝ่าบาทจะเล่นสนุกกับเธอบ้าง ไม่น่ามีปัญหา”&nbsp;เบ็ธนิ่งไปครู่หนึ่ง “ผู้หญิงที่ชื่อมิแรนด้าดูทะเยอทะยานและอันตราย”&nbsp;เขาพยักหน้าเล็กน้อย เลดี้เบ็ธมองเขาด้วยแววตาอ่านยาก	เย็นนั้นเขารับประทานอาหารเย็นกับเลดี้เบ็ธ เสด็จพ่อมีประชุม เสด็จแม่เสวยกับซิลบาสเตียนในห้องอาหารส่วนตัวที่ไม่เคยต้อนรับเขา	“เจ้าชายทรงเจริญวัยพอสมควรแล้ว หม่อมฉันมีของขวัญจะถวายแก่เจ้าชาย ตอนนี้อยู่ในห้องนอน”	เขาแปลกใจบ้าง อีกหลายวันกว่าจะถึงปีใหม่ แต่เอาเถิด ยังไงเลดี้เบ็ธก็เป็นคนที่หวังดีกับเขาที่สุด&nbsp;	หลังจากเขาอาบน้ำเปลี่ยนชุดนอนเสร็จเดินไปที่เตียง เขาเห็นร่างของคนคนหนึ่งนอนอยู่บนเตียง ด้วยความแปลกใจ เขาเลิกม่านโปร่งขึ้นดู เป็นเด็กสาว ผมสีดำยาวคลุมหน้ามองเผินๆคล้ายคนที่เขาคิดถึงอยู่ในช่วงหลายวันนี้ มีผ้าห่มคลุมลำตัว กำลังหลับอยู่ เขาตกใจมากค่อยๆเขย่า พบว่าเป็นเด็กสาวหน้าตาดีที่หลับสนิท ปลุกอย่างไรก็ไม่ตื่น พอเขย่าแรงขึ้น ผ้าห่มหลุดเลื่อนลงพบว่าเธอไม่มีเสื้อผ้าสักชิ้นปกคลุมร่างกาย เขารู้สึกใบหน้าร้อนฉ่าและชาไปทั้งตัว เขารีบลุกขึ้นวิ่งออกไปยังโถงส่วนตัวหน้าห้องนอนของเขาและพบเลดี้เบ็ธยืนอยู่	“เด็กคนนั้นเป็นสาวใช้คนหนึ่ง ได้รับยานอนหลับ เธอะไม่ตื่นไปอีก1วันเต็มๆ” เลดี้เบ็ธพูดเหมือนอย่างเฉยชา “เรื่องนี้จะเป็นความลับเพคะ เจ้าชายไม่ต้องทรงกังวล”“หมายความว่ายังไง เบ็ธ”“เจ้าชายทรงต้องมีประสบการณ์บางอย่างเกี่ยวกับสตรีบ้างเพคะ” เขานิ่งอึ้งไปสักครู๋“ฉันว่ามันไม่เหมาะ”“พระบิดาของพระองค์ก็มีความสัมพันธ์กับสตรีตั้งแต่อายุ 16 ” เบ็ธนิ่งไป “หรืออาจจะเด็กกว่านั้น&nbsp;เขาขมวดคิ้วแน่นขึ้นไปอีก“เสด็จกลับเข้าไปเถอะเพคะ ตอนเช้าองครักษ์ลับจะไปนำผู้หญิงคนนั้นออกมาและเรื่องนี้จะไม่มีใครรู้อีก”เขาเดินกลับเข้าไปอย่างไม่รู้ตัว แสงไฟในห้องนอนสลัวๆ เขาก้มลงมองเด็กสาวคนนั้นอีกทีก่อนค่อยๆสัมผัสเส้นผมนุ่มๆของเธอเบาๆ เขาค่อยๆเอื้อมมือไปสัมผัสไหล่กลมมนของเธอก่อนถอนหายใจ เวลามองด้านข้างในไฟสลัว คล้ายมากทีเดียว แต่เมื่อจ้องมองที่ใบหน้าชัดๆจะรู้ว่าแตกต่าง และเธอคนนั้นยังเด็กกว่านี้ เขาถอนหายใจเบาๆ เลดี้เบ็ธยังเป็นคนที่รู้ใจเขามากที่สุดเสมอ เขาใช้เวทลมดับแสงตะเกียง ในห้องมีเพียงแสงจันทร์ส่อง เด็กสาวบนเตียงยิ่งมองคล้ายใครบางคนมากขึ้น เขาค่อยๆก้มลงจุมพิตที่แก้มก่อนไปที่ริมฝีปากลงมาตามซอกคอก่อนใช้มือลูบคลำหน้าอกของเธอ มือเขาสั่นเล็กน้อย นี่เป็นครั้งแรกที่เขาทำอะไรแบบนี้ เด็กสาวนอนนิ่งอยู่ในสภาพเปลือยเปล่า เขาค่อยๆใช้มือสัมผัสและเรียนรู้ตามร่างกายของเธอ เขารู้สึกถึงหัวใจของเขาที่เต้นรัวเร็วจนแทบจะกระดอนออกมา ลมหายใจที่ถี่ขึ้นเขาค่อยๆปลดชุดนอนออกก่อนทาบตัวลงบนร่างนุ่มนิ่มของเธอ&nbsp;ตอนเช้ามืด เลดี้เบ็ธและองครักษ์ลับอีกคนก็เข้ามาในห้องนอน ซีริลในสภาพแต่งตัวเรียบร้อยนั่งอยู่บนเก้าอี้ข้างเตียง“เจ้าชายทรงตื่นเช้าเกินไป น่าจะพักผ่อนอีกสักหน่อย” เลดี้เบ็ธพูดเหมือนเป็นวันธรรมดาวันหนึ่ง แต่เขากลับรู้สึกชาไปทั้งใบหน้า เมื่อคืนนี้เขาทำเรื่องน่าอับอายแบบนั้นไปได้อย่างไร“เลดี้เบ็ธ เธอจะทำอย่างไรกับเด็กสาวคนนี้” เขาพูดเสียงเบาๆ“ก็ทำอย่างไรก็ได้ที่ทำให้เธอไม่สามารถพูดได้อีกต่อไป”“เบ็ธ” เขาพูดด้วยเสียงที่นุ่มลง ตั้งแต่เด็ก หากเขาใช้วิธีนี้เลดี้เบ็ธไม่เคยขัดใจเขา “อย่าถึงกับเอาชีวิตเลยนะ” จะอย่างไรก็ ก็ถือว่าเป็นผู้หญิงคนแรกของเขา ถึงแม้เขาจะไม่รู้ด้วยซ้ำว่าเธอชื่ออะไร“ได้เพคะ เดี๋ยวจะให้เธอดื่มยาชนิดหนึ่ง พอตื่นมาจะรู้สึกเหมือนป่วยเป็นไข้หวัดปวดเนื้อตัว4-5วัน ระหว่างนี้จะให้เธออยู่ที่โรงพยาบาล ยังไงเธอก็ไม่มีวันรู้เรื่องนี้แน่นอนเพคะ” เลดี้เบ็ธพยักหน้าให้องครักษ์นำเสื้อคลุมกันหนาวห่อหญิงสาวและอุ้มเธอออกไปซีริลถอนใจอีกครั้ง เรื่องนี้จะเป็นความลับที่สุดของเขา ซึ่งจะไม่มีวันให้ใครรู้เรื่องนี้หลังจากเองวันนั้น เลดี้เบ็ธทำเหมือนไม่มีอะไรเกิดขึ้น อีกไม่กี่วันถัดมา&nbsp;เลดี้เบ็ธกลับลักลอบพาผู้ชายวัยประมาณ 30 ปีคนหนึ่งมาพบเขา รู้ว่าเป็นพ่อม่ายคนหนึ่งที่มีคู่รักมากมาย เจ้าชู้อย่างที่สุด ชื่อเสียงไม่นักในเมืองหลวง ถ้าใครรู้ว่าเจ้าชายอย่างเขามาพบกับชายคนนี้ ชื่อเสียงเขาคงป่นปี้แน่&nbsp;เลดี้เบ็ธให้เหตุผลว่านี่เป็นอีกเรื่องหนึ่งที่เจ้าชายอย่างเขาควรเรียนรู้ เขากำลังจะอ้าปากปฏิเสธ“พระคู่หมั้นคงจะมาถึงในอีก 4-5วันข้างหน้า” เลดี้เบ็ธส่งรอยยิ้มลึกลับมาให้ เขาขมวดคิ้ว คำปฏิเสธถูกเก็บไปหลังจากคุยกันระยะหนึ่ง เขาพบว่าชายมากรักคนนี้กลับมีประสบการณ์อย่างมาก สามารถถ่ายทอดการเอาใจผู้หญิงในทุกแบบ รวมถึงเทคนิคบนเตียงที่น่าละอาย เขายังสามารถพูดได้ไม่กระดากปาก&nbsp;หลังจากการพบปะกันอีก 4-5 ครั้ง อยู่ดีๆก็มีข่าวว่าชายคนนี้ถูกฆ่าเสียแล้ว คนทั่วไปสงสัยเรื่องคู่รักมากหน้าหลายตาของเขาเป็นคนลงมือ มีแต่ซีริลเท่านั้นที่รู้เบื้องหลังเรื่องนี้ เขาเหลือบมองเลดี้เบ็ธ เธอส่งยิ้มกลับมา“ฝ่าบาทยังพระทัยอ่อนเกินไป”เขานิ่งไปนานกับคำพูดประโยคนั้นของเธอเฌอร์มาพบเขาอีกหลายครั้งและมักมีมิแรนด้าติดมาด้วย เขาใช้คำหวานปลอบประโลมเฌอร์โดยไม่ได้ให้สัญญาหรือบ่งบอกไปในทางชู้สาว&nbsp;แต่นั้นก็พอจะทำให้ใบหน้าของเด็กสาวไร้เดียงสาอย่างเฌอร์เปล่งประกาย ตระกูลวินส์ตันต้องขายสมบัติบางอย่างที่เหลืออยู่ในเมืองหลวงบ้างและต้องกู้เงินจากต่างแคว้นเพื่อฟื้นฟู&nbsp;เฌอร์พูดถึงพี่ชายของเธอที่ต้องเติบโตเป็นผู้ใหญ่ก่อนวัย ส่วนมิแรนด้ากลับมีสีหน้าเต็มไปด้วยความริษยา&nbsp;ซีริลเองไม่มีความจำเป็นจะต้องเอาใจมิแรนด้า ตอนแรกที่เขาเปิดช่องให้มิแรนด้าเข้ามาพูดคุยเพราะเขาต้องการผูกมิตรกับเฌอร์เท่านั้น ครั้งล่าสุดที่มา มิแรนด้าถึงกลับสวมชุดคอกว้างคว้านเห็นเนินอกอันอวบอิ่มของเธอ เธอถึงกับกล้าทำผ้าเช็ดหน้าตกตรงหน้าเขาก่อนก้มตัวลงไปเก็บ&nbsp;ลูกไม้ไร้รสนิยมจริงๆ เขาคิดในใจเรนิสและครอบครัวเดินทางมาร่วมงานปีใหม่ ภายในห้องโถงมีผู้คนมากมาย แต่เรนิสกลับดูโดดเด่นบนชุดสีม่วงอ่อนปักดิ้นทองหรูหรา เขาเต้นรำกับเธอเหมือนทุกปี แต่ปีนี้มีบางอย่างที่เปลี่ยนไป&nbsp;ในความรู้สึกของเขา ณ เวลานี้ เรนิส เทรลิส จัดเป็นเด็กสาวที่ดูโดดเด่นที่สุดในรุ่นเดียวกัน บุตรสาวคนเดียวของดยุกแคว้นที่ร่ำรวยที่สุด ใบหน้าสวยสง่า พลังเวทย์ที่โดดเด่นเกินกว่าเด็กคนอื่นในวัยเดียวกัน&nbsp;และล่าสุดในการสอบที่ผ่านมา เธอสอบได้เป็นอันดับ 2 รองจากซิลบาสเตียน ถึงแม้จะได้คะแนนเท่ากับเด็กสาวสามัญชนอีกคนก็ตาม แต่เมื่อชาติกำเนิดต่างกันมาก จะอย่างไรเรนิสย่อมดีกว่าใช่แล้ว คู่หมั้นของเขาที่เสด็จพ่อเลือกมาให้ คนที่จะยืนเคียงข้างเขา ย่อมต้องเป็นของชั้นเลิศเท่านั้นเขาชอบเธอหรือไม่เขาบอกไม่ได้ แต่ยอมรับว่าเธอเหมาะสมกับเขาที่สุดแล้ว อย่างน้อยในเวลานี้  

 </div> 
