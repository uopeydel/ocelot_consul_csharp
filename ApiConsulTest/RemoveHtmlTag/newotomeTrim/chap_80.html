 <div style="word-wrap: normal;width:90%;">
			
				
  Chapter 27 เจนนี่ : ชนชั้นสูงล้วนแต่มีนิสัยประหลาด 1หลังแนะนำตัวเสร็จ ราเชลเริ่มเล่าประวัติส่วนตัวของเธอ บอกว่าเธอได้ยินเรื่องเกี่ยวกับเจนนี่มาจากเลดี้ไอรีนที่เป็นพี่สาว&nbsp;เรื่องของราเชลอย่างกับนางเอกนิยายน้ำเน่าเรื่องหนึ่ง ไม่ก็ซินเดอเรลล่า ราเชลเป็นลูกนอกสมรสระหว่างบารอนเทลเลอร์กับสาวใช้บารอนมีลูกกับภรรยาที่ถูกต้องอยู่แล้วถึง 4 คน เลดี้ไอรีนเป็นคนโต และอีก 3 คนถัดมาก็เป็นบุตรสาวหมด ขณะที่แม่ของราเชลเป็นสาวใช้ในบ้าน ลักลอบได้เสียกับท่านบารอนจนเกิดพี่ชายของเธอขึ้น&nbsp;บารอนจึงให้แม่ของเธอหลบไปอยู่ที่อื่นและยังลักลอบพบกันเสมอ แต่หลังจากมีพี่ชาย ปีถัดมาแม่ของเธอก็ตั้งครรภ์อีกและให้กำเนิดเธอมา&nbsp;พอพี่ชายเธออายุ8ปี ท่านบารอนก็ตัดสินใจรับพวกเธอ 2 พี่น้องเข้าตระกูลในฐานะบุตรบุญธรรม เนื่องจากลูกนอกสมรสจะไม่ได้สิทธิ์ทางกEหมายใดๆ เธอและพี่ชายจึงกลายเป็นเลดี้และลอร์ดน้อยๆของตระกูลเทลเลอร์ ท่ามกลางความเคียดแค้นของแม่เลี้ยง และพี่สาว 3 คน มีเพียงเลดี้ไอรีนที่ใจดีกับเธอ&nbsp;ส่วนเรื่องเรียน แม่เลี้ยงเธอยื่นคำขาดว่าจะส่งลูกบุญธรรมเรียนโรงเรียนเวทย์ฟานเซียส์แค่คนเดียวเท่านั้น โดยอ้างเหตุผลว่าพี่สาวอีก 2 คนยังเรียนอยู่ ฐานะการเงินครอบครัวไม่พอจ่าย&nbsp;ท่านบารอนจึงตัดใจส่งลูกชายคนเดียวเข้าโรงเรียนและแนะนำให้เธอเรียนโรงเรียนที่รองลงมา เธอจึงตัดสินใจมาสอบชิงทุน และได้เป็นนักเรียนทุนของโรงเรียน 1 ใน 2 คน เช่นเดียวกับเจนนี่&nbsp;ราเชลสอบได้ถึง 90 คะแนนและเป็นอันดับต้นๆของรุ่นเมื่อเล่าถึงตอนนี้ราเชลหัวเราะคิกคักทันทีเพราะแม่เลี้ยงของราเชลถึงกับรับประทานอาหารไม่ลงหลายวัน อืม เรื่องราวในบ้านของชนชั้นสูง ช่างวุ่นวาย&nbsp;หลังจากจบเรื่องราวรันทดของราเชล มีเด็กหญิงผมสีแดงเพลิง ดวงตาสีเขียวมรกตเดินเข้ามาพร้อมเพื่อนที่ดูหน้าตาธรรมดาอีก 2 คน นั่นเหมือนนางพญากับลูกสมุนชัดๆเลย&nbsp;พอทั้ง 3 เดินเข้ามา ไปพูดอะไรกับเด็กที่นั่งแถวหน้าสักครู่ เด็กกลุ่มนั้น 4-5 คนก็ลุกให้แล้วย้ายมานั่งแถวเดียวกับเจนนี่แทน ตอนนี้นักเรียนเริ่มเต็มห้องแล้วคณะอาจารย์ก็เดินเข้ามาในห้อง จังหวะนั้น เด็กผู้ชายหน้าสวยที่เจนนี่เจอตรงสวนหน้าหอพักก็เดินเข้ามานั่งชั้นบนสุด แต่ห่างกับเด็กประหลาดพวกนั้น เจนนี่สังเกตเห็นว่ามีเด็กผู้หญิงผมสีเงินคล้ายกับเด็กชายหน้าสวยนั่งอยู่ข้างเด็กประหลาดผมดำและเด็กอ้วน	การปฐมนิเทศ ของชั้นปีที่ 1 เป็นการกล่าวโดยอาจารย์ใหญ่ต้อนรับนักเรียนเข้าสู่โรงเรียน&nbsp;ต่อมาอาจารย์ผู้ดูแลชั้นปีที่ 1 แจ้งระเบียบต่างๆ ยศถาบรรดาศักดิ์จะถูกยกเว้นในบริเวณโรงเรียน ไม่มีการใช้ราชาศัพท์ ห้ามแอบอ้างใช้สถานะครอบครัวในทุกกรณี สรุปคือห้ามเบ่ง&nbsp;ให้ถือว่าทุกคนเท่าเทียมกัน&nbsp;โรงเรียนไม่อนุญาติให้มีคนรับใช้ ยกเว้นกรณีราชวงศ์และตระกูลผู้ครองแคว้นที่อยู่ในหอพักพิเศษจะมีผู้ติดตามหรือองครักษ์อยู่ร่วมได้แค่ 1 คน ห้ามรบกวนเด็กนักเรียนคนอื่น การทำความสะอาดห้องพักและเรื่องเสื้อผ้าสามารถทำเองด้วยเวทหรือว่าจ้างพนักงานของโรงเรียนทำให้ได้&nbsp;ทางโรงเรียนจัดอาหารไว้ให้ 3 มื้อ ที่โรงอาหารที่มีถึง 3 โรงในโรงเรียน สามารถสั่งมารับประทานที่ห้องได้แต่มีค่าใช้จ่ายเพิ่ม&nbsp;ทำอาหารที่ห้องพักได้เช่นกันโดยซื้อวัตถุดิบจากโรงเรียน ทั้งนี้เพื่อป้องกันการนำอาหารต้องห้ามเข้ามาในโรงเรียนห้ามทะเลาะวิวาท ห้ามใช้เวทต่อสู้นอกบริเวณที่กำหนดคือใช้ได้เฉพาะสนามประลองหรือห้องเรียนเวทภาคปฏิบัติ ห้องพักจะถูกลงเวทเฉพาะตัวไว้ ไม่สามารถเข้าห้องคนอื่นได้ ยกเว้นมีบัตรเชิญระบุวันเวลาโดยเจ้าของห้อง มีรายละเอียดปลีกย่อยบ้าง หากทำผิดก็โดนหักคะแนน	ถัดไปเป็นการแนะนำตัวของนักเรียนในชั้นและหลังจากนั้นอาจารย์ผู้ดูแลจะมาแนะนำเรื่องการลงทะเบียนเรียนต่อ การแนะนำตัวเริ่มจากนักเรียนที่นั่งในแถวแรก	เด็กในแถวแรกเริ่มแนะนำตัวไป การแนะนำตัวนี้ให้บอกแค่ชื่อ นามสกุลเท่านั้นตามกฏโรงเรียนที่ไม่ให้อ้างยศ จนถึงเด็กสาวผมสีแดงเพลิง ดวงตาสีเขียวมรกต	“วีราเนส ทริฟเวอร์” เด็กสาวคนนั้นพูดพร้อมกับเชิดหน้าขึ้นเล็กน้อย	“นั่น แกรนด์เลดี้วีราเนส ลูกสาวดยุกแคว้นทริฟเวอร์ คู่หมั้นของเจ้าชายซิลบาสเตียน” ราเชลกระซิบพร้อมกับชี้ไปที่เด็กผู้ชายที่นั่งแถวบนสุด “นั่นเจ้าตัวนั่งอยู่ตรงนั้น”	เพื่อนที่นั่งข้างวีราเนสอีก2 คน ชื่อ จูเลีย กับ ริต้า&nbsp;	แถวของเจนนี่เริ่มแนะนำตัวบ้าง	“ราเชล เทลเลอร์ ค่ะ” ราเชลยืนขึ้นพูดพร้อมส่งรอยยิ้มไปรอบๆ เสียซุบซิบด้านหลังดังเข้ามา“นั่นไง ลูกนอกสมรสของบารอน”“ใช่แล้ว ได้ยินว่า บารอนเนสไม่จ่ายเงินค่าเรียน เลยต้องสอบชิงทุนเอง”ราเชลคงจะได้ยินเช่นกัน รอยยิ้มกว้างสดใสของเธอหุบลง ก่อนที่เธอจะนั่งลงเจนนี่ลุกขึ้นแนะนำตัวบ้าง “เจนนี่ เบลล์เลอร์ค่ะ”เสียงซุบซิบดังยิ่งกว่าราเชลอีก“นั่นไง เด็กที่มีเวทธาตุแสงรักษาและแสงสายฟ้า”“เด็กสามัญชนที่พ่อแม่ไม่มีพลังเวท เขาว่าเป็นความมหัศจรรย์ 1 ในล้านนะ”“ยังไงก็เป็นแค่สามัญชน”“แต่เก่งนะ สอบเข้าได้อันดับ 2 ”หลังจากเธอนั่งลง ถัดไปเป็นลิซแนะนำตัว และเพื่อนๆคนอื่นๆจนครบ ที่ฮือฮาที่สุดคงเป็นตอนเด็กผู้ชายผมสีเงินหน้าสวยที่มาสายแนะนำตัว“ซิลบาสเตียน เซียร์ ฟานส์” เจ้าชายแห่งอาณาจักรฟานส์เสียงซุบซิบจับใจความไม่ได้ดังเป็นพักๆ เด็กชายคนนั้นท่าทางไม่ใส่ใจ…เขาคงจะชินกับเรื่องแบบนี้แล้วเด็กประหลาด 2 คนที่เจนนี่เจอที่ระเบียง คนผู้หญิงชื่อ เรนิส เทรลิส คนอ้วนๆชื่อ เธมม์ เทรลิส นามสกุลเดียวกัน เหมือนจะเป็นญาติกัน&nbsp;เธออยากจะถามราเชลเพิ่มแต่ดูราเชลอารมณ์ไม่ดีเสียแล้ว&nbsp;เด็กสาวผมสีเงินหน้าตาสวย ชื่อ เบลล่า&nbsp;เสียงซุบซิบดังขึ้นเช่นกัน“นั่นหลานสาวพระราชินี” เธอได้ยินเสียงใครสักคนพูดมาเข้าหูเธอ	ถัดมาเป็น การลงวิชาเวทเลือก นักเรียนต้องเข้าเรียนวิชาทั่วไปและทฤษฎีเวทร่วมกับเพื่อนร่วมชั้นปีในวันจันทร์ถึงพฤหัสบดีช่วงเช้า&nbsp;แต่วิชาเลือกและเวทธาตุเฉพาะจะเรียนแยกตามแต่ละคน &nbsp;โดยจะมีเวลาว่างในช่วงบ่ายแต่ละวัน วันศุกร์และเสาร์ทั้งวันสำหรับเลือก ส่วนวันอาทิตย์จะเป็นวันพักผ่อน มีให้เลือกวิชาละ1คาบต่อสัปดาห์ จะลงกี่วิชาก็ได้ตามเวลาว่าง &nbsp;“มีอะไรให้เลือกบ้าง” เธอชะโงกดูตารางที่ราเชลเอามา“วิชาเลือกทั่วไปเช่น ภูมิศาสตร์ การปกครอง ดนตรี ศิลปะ เศรษฐศาสตร์และการค้า วิชาสมุนไพรเบื้องต้นและการเกษตร งานเย็บปักถักร้อย ทำอาหาร มารยาทและการเต้นรำ มีสัปดาห์ละ2ครั้ง ยกเว้นการต่อสู้ใช้อาวุธ ที่มีให้เลือกลงถึงสัปดาห์ละ4 ครั้งนะ” ราเชลบอกเธอ “แต่พวกเราเป็นผู้หญิง ไม่ต้องเรียนก็ได้”“วิชาเวทย์ธาตุหลักอย่างดิน น้ำ ลม ไฟ และธาตุรอง เช่น ไม้ และเหล็ก ต้องลงให้ครบตามธาตุที่มี ถ้าไม่ครบ อาจารย์ตรวจสอบพบจะจับลงให้” &nbsp;เธอมีธาตุหายากทั้งธาตุแสงสายฟ้าและธาตุแสงรักษา ไม่สามารถเลือกเวลาได้ ต้องลงตามที่กำหนดมาเพราะน่าจะมีนักเรียนวิชาละแค่ 2 คนเท่านั้น	เธอต้องเรียนถึง4 วิชาธาตุ ที่เธอลงเพิ่มอีกคือวิชาทำอาหาร เศรษฐศาสตร์และการค้า การต่อสู้ใช้อาวุธ ดนตรี เสียดายไม่มีวิชาการแสดง ไม่งั้นเธอจะลงเพิ่มอีก&nbsp;ตารางของเจนนี่เรียกว่าเต็ม ในเมื่อทุกอย่างฟรี เจนนี่จึงต้องเรียนให้คุ้ม&nbsp;ส่วนราเชลมีธาตุน้ำเหมือนกับเจนนี่จึงเลือกเรียนวิชาธาตุในเวลาเดียวกัน แถมยังเลือกวิชาดนตรีเวลาเดียวเธอด้วย &nbsp;สรุปเธอและราเชลเรียนด้วยกันเกือบหมด มีเพียงการต่อสู้ที่ลงคนละเวลา&nbsp;สำหรับลิซ ต้องเรียนธาตุไฟและลม จึงเรียนธาตุลมวันอังคารบ่ายเหมือนเจนนี่ ส่วนวิชาเลือกอื่นๆลิซเลือกเรียนเย็บผ้า เลือกวิชาสมุนไพรและการเกษตร ตารางของลิซจะว่างกว่าคนอื่น&nbsp;ระหว่างที่พวกเธอทั้ง 3 คนกำลังยื่นตารางเรียนที่จัดเสร็จให้พนักงาน เจนนี่เห็น เบลล่า เด็กสาวผมเงินคนนั้นชะโงกหน้าดู แถมจดตารางของทุกๆคนใส่กระดาษ รวมทั้งตารางของซิลบาสเตียน วีราเนสและเพื่อน อเล็กซิสเด็กผู้ชายร่วมชั้นอีกคนด้วย&nbsp;นี่คนที่ชื่อเบลล่าสอดรู้สอดเห็นขนาดนี้เชียวหรอ เธอสะกิดราเชลและลิซ“นั่นเลดี้เบลล่า บาร์ตัน หลานสาวพระราชินี เป็นลูกพี่ลูกน้องของทั้งเจ้าชายซีริล เจ้าชายซิลบาสเตียน แล้วก็ถ้านับทางท่านแม่ของเบลล่าก็เป็นลูกพี่ลูกน้องกับแกรนด์เลดี้เรนิส คนผมสีดำที่กำลังคุยกับเบลล่าอยู่”&nbsp;เรนิส เด็กประหลาดนั่นเป็นแกรนด์เลดี้เชียวหรอ ก็เป็นคู่หมั้นของเจ้าชายซีริลนี่นาเป็นอีกนิสัยหนึ่งของชนชั้นสูงกันรึเปล่า ชอบเก็บสถิติกลุ่มของเจนนี่ลงทะเบียนเสร็จแล้ว ได้ยินเสียงเด็กที่ชื่อเรนิสโวยวายขึ้นมา“ทำไมมันจัดยากแบบนี้ล่ะ”“เรนิส ถ้าเธอจะเล่นจัดแบบไม่ตรงกับใครเลยก็ยากน่ะสิ ไม่เข้าใจจะทำแบบนี้ไปเพื่ออะไร” เบลล่าตอบขึ้นบ้าง“ฉันไม่ชอบเจอคนเยอะ โดยเฉพาะพวกสวยๆหล่อๆ” เรนิสตอบกลับ“นี่ เรนิส ฉันไม่เรียนได้ไหม มารยาทกับเต้นรำเนี่ย แค่นี้ก็เรียนจนเบื่อแล้ว” เด็กอ้วนที่ชื่อเธมม์พูดเสียอ่อยๆ“ไม่ได้ เธมม์ นายต้องเรียน”ข้างหลังเธอมีเสียงเด็กที่ชื่อวีราเนสดังขึ้น “ซิลบาสเตียน ทำไมไม่ลงวิชาเลือกเลย อย่างการปกครอง หรือดนตรี”“ไร้สาระ ไม่ชอบเรียน” เด็กหนุ่มหน้าสวยตอบอย่างเย็นชาเฮ้อ ตอนนี้เพื่อนร่วมชั้นชนชั้นสูงของเธอมีนิสัยประหลาดกัน&nbsp;มีทั้ง เลดี้สอดรู้สอดเห็น ชอบเก็บสถิติ&nbsp;แกรนด์เลดี้ประหลาดชอบปลีกวิเวกไม่ชอบเรียนกับคนหน้าตาดี&nbsp;เจ้าชายขี้เกียจไม่สนโลกท่านหญิงขี้วีนอย่างวีราเนสนี่มันโรงเรียนหรือแหล่งรวมชนชั้นสูงนิสัยประหลาดกันแน่หลังจากการลงทะเบียนเสร็จสิ้น ทางอาจารย์ก็เปิดโอกาสให้นักเรียนเลือกประธานปีที่ 1 และแจ้งให้ทราบว่าในเดือนที่ 5 ต้นเดือนจะมีการประลองซึ่งเป็นการต่อสู้นักเรียนที่เข้าร่วมจะได้คะแนนเพิ่ม&nbsp;ผู้ชนะมีเงินรางวัลด้วย และมีการแสดงก่อนปิดภาคเรียนชั้นปีละการแสดง โดยการแสดงให้นักเรียนตกลงกันเอง“ฉันเสนอ ซิลบาสเตียน” เด็กใส่แว่นคนหนึ่งพูดขึ้น รู้สึกนายนี่จะชื่อเธโอ“ฉันไม่เป็น” จบเลย เจ้าชายซิลบาสเตียนปฏิเสธซะแล้ว ดูท่านายนี่จะไม่ชอบสังคมอีกคน“ฉันเสนอ ท่านหญิงวีราเนส” เด็กที่ชื่อจูเลีย พูดขึ้นมา“ฉันสนับสนุนท่านหญิงวีราเนสด้วย” เด็กที่ชื่อริต้าพูด เล่นพรรคเล่นพวกชัดๆ“ฉันเสนอเจนนี่” ราเชลเสนอบ้างเจนนี่ขมวดคิ้วเล็กน้อย การเป็นประธานชั้นปีอาจจะดีตรงที่ได้เข้าร่วมกรรมการนักเรียน ได้รู้จักรุ่นพี่เยอะ เป็นที่นับถือในหมู่เพื่อน แต่ว่าก็จะมีภาระงานมากขึ้น ต้องคอยจัดการปัญหาต่างๆของเพื่อนๆด้วย&nbsp;เจนนี่คิดในใจตารางเธอแน่นอยู่แล้ว“ฉัน เธมม์ และเบลล่า พวกเรา เสนออเล็กซิส” เรนิสพูดขึ้นบ้าง เสียงฮือฮาดังขึ้นมาทันที&nbsp;เพราะเท่าที่รู้ อเล็กซิส เวลล์ เป็นเด็กกำพร้า นักเรียนทุน ปกติพวกชนชั้นสูงมักเสนอพวกเดียวกันมากกว่าที่จะเป็นนักเรียนทุน“ทำไมเสนออเล็กซิสล่ะ” เจนนี่ได้ยินเบลล่ากระซิบกับเรนิส“ก็เขาหล่อนี่นา” เรนิสกระซิบตอบกลับ&nbsp;เจนนี่อดหันไปมองหน้าคนพูดไม่ได้…เอิ่ม...ไหนว่าไม่ชอบคนสวยหล่อไง“ที่เสนออเล็กซิส เพราะว่า ข้อ1 เป็นเด็กผู้ชาย กรรมการและประธานปีอื่นส่วนใหญ่เป็นผู้ชาย การประสานงานจะสะดวกกว่า จริงอยู่พวกเราเด็กผู้หญิงก็ทำหน้าที่ได้ แต่ปีนี้ปีแรก ปีต่อไปสลับเด็กผู้หญิงเป็นบ้างก็ได้ พวกเด็กผู้ชายคงไม่อยากให้ประธานปีแรกก็เป็นผู้หญิงหรอกนะ มันดูเสียหน้า” เรนิสพูดเจนนี่คิดว่าก็คงจริง เด็กผู้ชายหลายคนพยักหน้าน้อยๆ แต่ช่างเป็นเหตุผลที่ไม่ปกป้องสิทธิสตรีเลย“ข้อ2 อเล็กซิสสอบได้คะแนนดี คนเป็นประธานจะมีภาระงานมาก การเรียนเก่งทำให้ไม่ต้องกังวลว่าจะเสียการเรียน” เรนิสปรายตามองวีราเนสเล็กน้อย“เรนิสร้ายกาจ จับจุดอ่อนได้ ได้ยินว่าวีราเนสสอบเข้ามาได้แบบผ่านเกณฑ์ไม่มาก แถมพลังเวทยังอยู่แค่ระดับพื้นฐาน 2”ราเชลกระซิบ“ข้อ3 อเล็กซิสหล่อ มันเป็นหน้าเป็นตาของรุ่นมากที่จะมีประธานชั้นปีหล่อๆ”&nbsp;เหตุผลนี่มันใช่หรอ แต่เจนนี่เหลือบเห็นเด็กสาวร่วมชั้นหลายคนพยักหน้าหงึกหงัก อเล็กซิสเองใบหน้ามีสีแดงระเรื่อหลังได้รับคำชม และสาวๆหลายคนจ้องมองมา“นี่ เรนิส เธอพูดจาเหลวไหลไม่ได้นะ ประธานชั้นปีจะให้สามัญชนนักเรียนทุนเป็นได้ยังไง” วีราเนสตะโกน“ก็กฏโรงเรียนห้ามแบ่งชนชั้นไม่ใช่หรอ ใครๆที่ดีพอก็เป็นได้” เรนิสโต้กลับ“ใช่ ใครๆก็เป็นได้ ในโรงเรียนใครกล้าอ้างเรื่องชนชั้นบ้าง เดี๋ยวจะฟ้องอาจารย์ให้หักคะแนนเลย” เบลล่าตอบกลับบ้าง“เพื่อนๆ งั้นตกลงพวกเราโหวตกันเถอะ ตกลงมีวีราเนส เจนนี่ แล้วก็อเล็กซิสนะ” นายแว่นที่ชื่อเธโอพูดขึ้นมา“คนนี้ เธโอ นอร์แมน เป็นลูกชายคนเดียวของบารอนนอร์แมน เสนาบดีกระทรวงการคลัง” เบลล่ากระซิบบอกเรนิสที่อยู่ใกล้ๆ บังเอิญเธอหูดีได้ยินอีก“ฉันถอนตัว” เจนนี่ตัดสินใจ เธอคิดว่าเพิ่มโอกาสให้อเล็กซิสน่าจะดีกว่า ถ้าเธอลง เด็กนักเรียนทุนอาจจะแบ่งออกเป็น2 กลุ่ม โอกาสที่คนใดคนหนึ่งได้จะน้อยลง ถ้าให้วีราเนสเป็น คงจะแย่ ดูเป็นเด็กที่เย่อหยิ่งและแบ่งชนชั้น“งั้นเลือกระหว่างวีราเนสกับ อเล็กซิสละกัน” เธโอพูดเป็นไปตามคาด อเล็กซิสได้รับเสียงจากนักเรียนทุนทั้งหมด และนักเรียนทั่วไปอีกจำนวนหนึ่ง&nbsp;เด็กนักเรียนชายหลายคนไม่อยากอยู่ใต้ชายกระโปรงวีราเนส ส่วนนักเรียนหญิงส่วนหนึ่งเห็นว่าอเล็กซิสหล่อ รวมกับเสียงของกลุ่มเรนิสอีก 3 คน ทำให้ อเล็กซิสชนะไปหลายเสียง วีราเนสสะบัดหน้าไม่พอใจก่อนเดินออกจากห้องพร้อมลูกสมุนที่วิ่งตามเจนนี่ค่อยๆเหลือบมองเรนิสที่มองอเล็กซิสด้วยสายตาเป็นประกาย นี่คือสเป็คของเรนิสหรอเนี่ย จริงๆว่าไปอเล็กซิสก็หล่ออยู่หรอ พอๆกับเจ้าชายซีริลหรือนี่จะเป็นความรักต่างชนชั้น…ฝ่ายหญิงมีคู่หมั้นเป็นเจ้าชายแต่หลงรักเด็กกำพร้า…น่าเอาไปเขียนนิยาย…การเรียนในทุกวันช่างหนักหน่วงสำหรับเจนนี่&nbsp;ที่นี่สมกับเป็นโรงเรียนอันดับ 1 อาจารย์ต่างมีคุณภาพและสอนตรงประเด็นทุกวิชา ในวันศุกร์เช้า เธอเรียนวิชาเวทย์ธาตุแสงสายฟ้า ผู้สอนคือเลดี้ไอรีน พี่สาวของราเชล มีนักเรียนแค่ 2 คนเท่านั้นคือ เธอกับเจ้าชายซีริล“ยินดีมาเลยที่มีรุ่นน้องมาเรียนด้วย ฉันเรียนคนเดียวมาตั้งปีนึง” ซีริลยิ้มอย่างอ่อนโยน&nbsp;อย่าทำแบบนี้ได้ไหม มันดาเมจแรงเกินไป เจนนี่คิดในใจ ถึงแม้เธอไม่แพ้ผู้ชายหล่อ แต่โดนแบบนี้บ่อยๆเธอกลัวตัวเองจะหวั่นไหวหลังเรียนวิชาธาตุแสงสายฟ้าเสร็จ เจนนี่มีเรียนวิชาเศรษฐศาตร์และการค้า เธอจึงไปโรงอาหารที่ใกล้ๆตึกเรียนวิชานั้น เพื่อจะได้ไม่เข้าห้องเรียนสาย ซีริลก็จะเรียนวิชาเดียวกัน ทั้งคู่จึงเดินไปด้วยกัน&nbsp;ไม่ใช่เรื่องเสียหายอะไรถ้าจะสนิทกับว่าที่พระราชานิ เจนนี่คิด ถ้ามีโอกาสเธอคิดอยากจะใส่ความคิดการลดความเหลื่อมล้ำของชนชั้นให้ซีริล เผื่นจะนำไปสู่การเปลี่ยนแปลงในอนาคตได้ หลังจากรับถาดอาหารเสร็จ ทั้งคู่เดินหาโต๊ะวาง สายตาคนจำนวนมากมองมาท่ทั้งคู่พร้อมนักเรียนหลายคนหันไปซุบซิบกัน ที่นี่ก็นิยมเรื่องซุบซิบนินทาเหมือนกันนะ เจนนี่เหลือบเห็นเรนิสนั่งรับประทานอาหารอยู่คนเดียว คาดว่าซีริลก็สังเกตเห็นเช่นกัน“เจนนี่ เราไปนั่งกับเรนิสละกัน” ซีริลพูดขึ้นมา เขาคงรู้สึกได้เช่นกันว่าคนเริ่มนินทาเขากับเจนนี่กันแล้ว หากมีเรนิสนั่งด้วยจะลดการเป็นข่าวชู้สาวได้“ดีเลยค่ะ เจนนี่เรียนชั้นเดียวกับเรนิสแต่แทบไม่มีโอกาสคุยกันเลย”โต๊ะที่เรนิสนั่งเป็นโต๊ะเล็ก ขนาด 4 ที่นั่ง มีเรนิสรับประทานอาหารอยู่คนเดียว“ขอนั่งด้วยนะคะ” เจนนี่ไปถึงก่อน&nbsp;แต่…เธอไม่แน่ใจ…เธอควรให้ซีริลเป็นคนขอไหมเรนิสดูตกใจไม่น้อย หน้าเธอซีดขาวเมื่อเห็นเจนนี่ และพอเห็นซีริลเดินถือถาดอาหารตามมา สีหน้าเธอยิ่งแย่กว่าเดิม หรือว่าเรนิสเข้าใจเจนนี่กับซีริลผิดกัน&nbsp;หรือว่าคู่หมั้นจะเข้าใจผิดกันแล้วหึงหวง…สักครู่ เรนิสเหมือนรู้สึกตัวได้ว่าเธอไม่ได้ตอบรับ เธอส่งรอยยิ้มที่เรียกว่าฝืนอย่างสุดขีดก่อนจะผายมือให้เจนนี่และซีริลนั่ง “เชิญค่ะ”“เรนิส ทำไมวันนี้มาคนเดียวล่ะ” ซีริลนั่งลงฝั่งตรงข้ามกับเรนิส ส่งรอยยิ้มอ่อนโยนให้คู่หมั้น&nbsp;เหมือนรอยยิ้มของเรนิสดูฝืนค้างกว่าเดิม เจนนี่นั่งลงตรงซ้ายมือของเรนิสแล้วส่งรอยยิ้มสุภาพให้ ดูท่าคู่หมั้นคู่นี้ไม่ค่อยคุ้นกัน คงนานๆเจอกันที“เพิ่งเรียนเสร็จค่ะ เบลล่ามีเรียนเย็บผ้าแต่ลืมของเลยกลับไปเอา เธมม์ว่างแต่บ่นว่าปวดหัวเลยกลับไปก่อน” เรนิสตอบกลับมา ก่อนก้มหน้าก้มตากินอาหารของเธอไป“เรนิสมาเรียนเศรษฐศาสตร์และการค้าบ่ายนี้หรือ” ซีริลถามต่อ“ไม่ค่ะ เรียนเสร็จแต่เช้าแล้ว”“เสียดายจัง ถ้าเรียนบ่ายจะได้เรียนด้วยกัน ฉันกับเจนนี่เรียนวิชานี้ตอนบ่ายด้วยกัน” ซีริลพูด&nbsp;เจนนี่นึกขำในใจ เรนิสน่ะรู้ว่าเพื่อนคนไหนเรียนอะไรบ้างได้ยินว่าเธอหลบตารางให้ไม่ตรงกับใครเลยนอกจากกลุ่มของเธอ“อ้อ ค่ะ น่าเสียดายจัง”เรนิสตอบแบบงุบงิบเบาๆ แต่เจนนี่ว่าเธอไม่ได้เสียดายอะไรหรอก“จะขอเปลี่ยนตารางไหม ยังสัปดาห์แรก เปลี่ยนได้ ย้ายมาเรียนช่วงบ่ายกัน” ซีริลยังคงรุกต่อ&nbsp;นี่เจ้าชายคะ จะจีบคู่หมั้นกันตรงนี้เลยหรอ“ไม่ได้หรอกค่ะบ่ายเรนิสมีเรียนวิชาปรุงยา แล้วตารางแน่นมาก ขยับไม่ได้เลย” เรนิสตัดบททันที&nbsp;เจนนี่นึกขำๆ คู่หมั้นคู่นี้ชักจะยังไงซะละ…หรือว่ารสนิยมท่านหญิงจะชอบเด็กกำพร้าอย่างอเล็กซิส“เจนนี่เรียนชั้นเดียวกับเรนิส มีเรียนวิชาเลือกเหมือนกันบ้างไหม” ซีริลหันกลับมาชวนเจนนี่คุย&nbsp;แต่คราวนี้เรนิสสำลักน้ำผลไม้ที่กำลังดื่มลงไป“เท่าที่ผ่านมาไม่มีนะคะ” เจนนี่อมยิ้มเล็กน้อย“ไม่มีค่ะ” เรนิสตอบ แน่ละสิ เรนิสตั้งใจหลบนี่นาระหว่างนั้นมีคนมายืนที่โต๊ะที่พวกเธอนั่งอยู่ “นั่งด้วยคนนะ” ทั้งหมดเงยหน้าขึ้นมอง เป็นเด็กหนุ่มสูงหน้าตาดี ผมสีแดงดวงตาสีเขียวมรกต รอยยิ้มของเขาดูกรุ้มกริ่มและทรงเสน่ห์ เจนนี่คิดในใจ โรงเรียนนี้ช่างมีแต่คนหน้าตาดี เธอเหลือบกลับมามองเรนิสที่ตอนนี้ตาแทบถลนออกมาแถมหน้าซีดกว่าเดิมอีกเป็นโรคกลัวคนจริงๆด้วย…อาการหนักไม่น้อย แล้วเวลาออกงานปาร์ตี้สังคมชั้นสูงเรนิสทนได้อย่างไรหากกลัวคนขนาดนี้“อ้อ แวน มาเรียนบ่ายนี้เหมือนกันใช่ไหม นี่รุ่นน้อง เจนนี่ เบลล์เลอร์ ส่วนเรนิส เจอกันเรื่อยๆอยู่แล้ว คงไม่ต้องแนะนำ” ซีริลพูดยิ้มๆ&nbsp;“เจนนี่ นี่แวน ทริฟเวอร์ เพื่อนของฉัน เดี๋ยวช่วงบ่ายเราจะเรียนด้วยกัน”“ยินดีที่ได้รู้จักครับ คุณนางฟ้าแสนสวย” หือ เลี่ยนมาก เจนนี่คิดอาหารมื้อนี้จริงๆเรียกว่ารสชาติดีแต่เหมือนเรนิสจะไม่เจริญอาหารเสียแล้ว เธอเขี่ยเนื้อสัตว์ในจานไปมา พลางเหลือบมองแก้วน้ำผลไม้ของเธอเป็นระยะๆ เจนนี่นึกสงสัยว่าเรนิสคิดอะไร ในที่สุดสิ่งที่เธอสงสัยก็มีคำตอบ มีลมพัดมาที่โต๊ะพัดน้ำผลไม้แก้วนั้นตกใส่เสื้อของเรนิส“ แย่แล้ว เปียกหมดเลย เดี๋ยวเรนิสขอไปเปลี่ยนชุดก่อนนะคะ บ่ายมีเรียนด้วยสิ ขอตัวนะคะทุกคน” เรนิสลุกออกจากโต๊ะ ถือกระเป๋าแล้ววิ่งจากไปอย่างรวดเร็ว“นั่นมันเวทลม แต่มันเบามาก อย่างงี้ อาจารย์คงไม่หักคะแนนหรอกนะ ฮ่าๆ” แวนหัวเราะพลางหรี่ตามองมาที่ซีริล&nbsp;ซีริลขมวดคิ้วเล็กน้อยก่อนยิ้มมาให้เจนนี่ แต่เธอสังเกตเห็นได้ทันทีว่ารอยยิ้มไปไม่ถึงดวงตา ซีริลไม่พอใจแน่ๆเฮ้อ นี่แกรนด์เลดี้คู่หมั้นเจ้าชาย เป็นโรคกลัวคนรึเปล่านะ จะลงเรียนก็ต้องหลบเพื่อนคนอื่น มีคนร่วมโต๊ะอาหารก็ทนกินไม่ได้ อาการหนัก น่าจะส่งพบจิตแพทย์..  

 </div> 
