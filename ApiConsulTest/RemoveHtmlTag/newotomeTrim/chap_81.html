 <div style="word-wrap: normal;width:90%;">
			
				
  Chapter 28 เรนิส: สาวสวย หนุ่มหล่อ&nbsp;	การเรียนผ่านไปได้ 3 สัปดาห์แล้ว ทุกอย่างดูเกือบจะดีสำหรับเรนิสทีเดียว&nbsp;เริ่มจากเธอสนับสนุนให้อเล็กซิสเป็นประธานรุ่น ทำไมน่ะหรือ ก็เพราะว่า ในเกม ตอนแรกคนจะเสนอเจ้าชายซิลบาสเตียน แต่เจ้าชายไม่รับ&nbsp;จากนั้นวีราเนสกับเรนิสในเกมจะแย่งกันเป็น ทำให้เสียงของนักเรียนที่เป็นชนชั้นสูงแบ่งเป็น 2 พวก จึงได้น้อยกว่ากลุ่มนักเรียนทุน&nbsp;แล้วก็จะมีคนเสนอเจนนี่ เด็กนักเรียนทุนลูกนอกสมรสของบารอนซักอย่างที่จะกลายเป็นเพื่อนซี้อีกคนของเจนนี่จะเสนอชื่อเจนนี่&nbsp;แน่นอน เจนนี่ย่อมได้รับเลือกถ้าไม่ถอนตัว แล้วก็จะเข้าไปประชุมกรรมการนักเรียน เจอพระเอกที่เป็นประธานปี 2 ซึ่งอาจจะเป็นแวนหรือมิคาเอล แล้วแต่ว่าเกมจะแรนดอมใครมา เลวร้ายมากเห็นไหม&nbsp;แต่ถ้าเจนนี่เลือกถอนตัว คนที่ได้เป็นจะเป็นราเชลแทน ซึ่งก็แย่อีก เพราะเจนนี่จะไปหาราเชลบ่อยๆ แล้วก็ได้เจอพระเอกที่เป็นประธานปีที่ 2 อยู่ดี	หลังจากการคำนวนล่วงหน้ามาหลายวัน เรนิสวางแผนไว้แล้วว่าจะเสนอ&nbsp;อเล็กซิส ข้อ1 เพื่อเป็นการชดเชยที่ถูกเปลี่ยนอนาคต&nbsp;ข้อ2 สำคัญกว่าข้อแรก คือ ป้องกันไม่ให้เจนนี่มีโอกาสอ่อยประธานปีที่ 2 ซึ่งตอนนี้ไม่รู้ว่าเป็นใคร&nbsp;แน่นอน เหตุผล2 ข้อนี้บอกใครไม่ได้ เธอจึงอ้างเหตุผลมั่วซั่วขึ้นมา&nbsp;ไม่น่าเชื่อ เด็กพวกนี้หลอกง่ายจริงๆ สมกับเป็นเกมจีบหนุ่ม ตัวประกอบต่างไร้สมองให้เธอจูงจมูกง่ายๆ&nbsp;	ตอนลงเรียนก็เช่นกัน เธอหลอกให้เบลล่าไปแอบดูตารางเรียนของทุกคน &nbsp;โดยเฉพาะเจนนี่ ต้องดูให้ละเอียดทุกวิชาแน่นอนอีก เบลล่าเต็มใจทำให้เพราะเธอเสนอออแกนไนเซอร์สำหรับจดตารางเรียนและวางแผนกิจกรรมแบบเดียวกับของขวัญที่เคยให้ซีริล แต่เป็นรุ่นล่าสุดของร้านเธอ&nbsp;เบลล่าตอบรับทันที งานแบบนี้เบลล่าชอบมาก&nbsp;ภารกิจนี้สำคัญมากเพราะตามเกม เจนนี่จะมีโอกาสเจอพระเอกต่างๆในชั่วโมงเรียนนี่แหละ โอกาสทองในการอ่อย&nbsp;ถ้าเธอหลบเจนนี่ได้หมดจด โอกาสเจอบรรดาพระเอกก็น้อยลงด้วย นอกจากนี้ถ้าเป็นไปได้ควรหลบตัวละครหลักทุกตัว ไม่ว่าจะเป็นคุณพระเอกซิลบาสเตียน คุณนางร้ายวีราเนสและสมุน ที่จะต้องเรียนเหมือนกันตามพล็อต เพื่อนนางเอกก็จะอยู่กับนางเอกเช่นกัน&nbsp;สรุปว่า ถ้าหลบนางเอกได้ ก็จะหลบตัวละครสำคัญได้อย่างหมดจด	ทั้งๆที่เรนิสอุตส่าห์ว่าแผนมาอย่างดีก็ยังมีช่องโหว่ เธอลืมเรื่องการเปลี่ยนคาบเมื่อวันศุกร์ 2 สัปดาห์ที่แล้ว หลังจากเรียนเศรษฐศาสตร์และการค้าเสร็จ เบลล่าลืมของไว้ที่ห้องจึงกลับไปเอา ส่วนเธมม์เหมือนจะเครียดจากการเรียนจนปวดหัว กลับไปก่อน แต่ก็ไม่ลืมจะรับอาหารใส่ห่อกลับไป เธอจึงนั่นกินคนเดียว&nbsp;ความซวยนั้นลอยอยู่ในอากาศ อยู่ดีๆมันก็ตกใส่เธอจนได้“ขอนั่งด้วยนะคะ”เสียงหวานๆนี่มันเสียงนางเอก&nbsp;เธอมองขึ้นไปเห็นเจนนี่ยืนถือถาดอาหารพร้อมรอยยิ้มหวาน&nbsp;เรนิสแทบจะตาเหลือกออกมา และเธอเห็นซีริลเดินถือถาดอาหารตามมา&nbsp;ไม่จริง พระเจ้า เธออยากจะเอาหัวโขกกับโต๊ะ หายนะชัดๆบอกว่าไม่ให้นั่งได้ไหม โต๊ะไม่ว่าง เดี๋ยวเบลล่ากับเธมม์มา หรือบอกว่ากินเสร็จแล้ว&nbsp;ไม่ได้ๆ เดี๋ยวเป็นการรังแกนางเอก เธอพยายามอย่างที่สุดที่จะฝืนยิ้มออกมา ก่อนจะผายมือให้เจนนี่และซีริลนั่ง&nbsp;“เชิญค่ะ”“เรนิส ทำไมวันนี้มาคนเดียวล่ะ” ซีริลนั่งลงฝั่งตรงข้ามกับเรนิส ส่งรอยยิ้มอ่อนโยนมาให้&nbsp;เธอปรับสีหน้าไม่ไหว อยากจะตะโกนบอกเขาเหลือเกินว่า ไปไกลๆได้ไหม เธอจะขอบคุณมาก&nbsp;“เพิ่งเรียนเสร็จค่ะ เบลล่ามีเรียนเย็บผ้าแต่ลืมของเลยกลับไปเอา เธมม์ว่างแต่บ่นว่าปวดหัวเลยกลับไปก่อน”เรนิสตอบกลับมา ก่อนก้มหน้าก้มตากินอาหารของเธอไป“เรนิสมาเรียนเศรษฐศาสตร์และการค้าบ่ายนี้หรือ” ซีริลถามต่อ“ไม่ค่ะ เรียนเสร็จแต่เช้าแล้ว”“เสียดายจัง ถ้าเรียนบ่ายจะได้เรียนด้วยกัน ฉันกับเจนนี่เรียนวิชานี้ตอนบ่ายด้วยกัน” ซีริลพูด&nbsp;“อ้อ ค่ะ น่าเสียดายจัง”เรนิสตอบแบบงุบงิบเบาๆ เสียดายมากที่วางแผนมาอย่างดี แต่วันนี้หลบพวกเขาไม่ได้“จะขอเปลี่ยนตารางไหม ยังสัปดาห์แรก เปลี่ยนได้ ย้ายมาเรียนช่วงบ่ายกัน” ซีริลเสนอมา&nbsp;เรนิสแทบจะอาเจียนอาหารที่พึ่งจะรับประทานเข้าไป อย่าทำให้เธอเครียดไปกว่านี้อีกเลย นี่สิที่เขาเรียกว่าความเครียดลงกระเพาะ“ไม่ได้หรอกค่ะบ่ายเรนิสมีเรียนวิชาปรุงยา แล้วตารางแน่นมาก ขยับไม่ได้เลย”&nbsp;“เจนนี่เรียนชั้นเดียวกับเรนิส มีเรียนวิชาเลือกเหมือนกันบ้างไหม” ซีริลหันเหมือนอยากจะชวนเจนนี่คุย&nbsp;เรนิสพ่นน้ำผลไม้ที่กำลังดื่มออกมา นี่พวกนาย หากจะจีบกันช่วยไปที่อื่น“เท่าที่ผ่านมาไม่มีนะคะ” เจนนี่อมยิ้มเล็กน้อยแต่ดูดี“ไม่มีค่ะ”&nbsp;ระหว่างนั้นมีคนมายืนที่โต๊ะที่พวกเธอนั่งอยู่ “นั่งด้วยคนนะ” ทั้งหมดเงยหน้าขึ้นมอง&nbsp;เป็นเด็กหนุ่มสูงหน้าตาดี ผมสีแดงดวงตาสีเขียวมรกต รอยยิ้มของเขาดูกรุ้มกริ่มและทรงเสน่ห์ ผีหลอกกลางวันอีกแล้ว&nbsp;เรนิสอยากจะร้องไห้ แวนมาได้ไงเนี่ยที่เธอวางแผนไว้ มันไม่สำเร็จเลยใช่ไหม…“อ้อ แวน มาเรียนบ่ายนี้เหมือนกันใช่ไหม นี่รุ่นน้อง เจนนี่ เบลล์เลอร์ ส่วนเรนิส เจอกันเรื่อยๆอยู่แล้ว คงไม่ต้องแนะนำ” ซีริลพูดยิ้มๆ&nbsp;“เจนนี่ นี่แวน ทริฟเวอร์ เพื่อนของฉัน เดี๋ยวช่วงบ่ายเราจะเรียนด้วยกัน”&nbsp;ใช่สิ นางเอกป๊อบขนาดนี้ ใครๆก็อยากรู้จัก แต่จะดีมากถ้าเธอไม่ได้นั่งตรงนี้ด้วย เรนิสบ่นในใจ“ยินดีที่ได้รู้จักครับ คุณนางฟ้าแสนสวย”&nbsp;ตอนนี้อาหารในกระเพาะของเรนิสท้นมาที่คอหอยแล้ว ถ้าแวนพูดอีกคำ เธอคงต้องอาเจียนออกมา ตอนนี้เธอกินอะไรไม่ลง นอกจากจะไม่อยากอาหาร ยังกลัวจะอาเจียนให้เสียมารยาทเธอเขี่ยเนื้อสัตว์ในจานไปมา&nbsp;เอ๋ ในเกมเหมือนจะมีฉากนี้ ฉากที่ซีริลเรียนวิชาเวทย์ธาตุแสงสายฟ้าพร้อมเจนนี่แล้วมาเรียนอีกวิชาด้วยกันเลยมากินอาหารเที่ยงด้วยกัน แล้วเรนิสในเกมก็พุ่งมาปัดน้ำผลไม้บนโต๊ะใส่เจนนี่&nbsp;ฉากนี้ผู้เล่นเลือกได้ว่าจะใช้เวทย์ลมปัดกลับใส่เรนิสจนเสื้อเปียก หรือจะเป็นนางเอกน้ำเน่า โดนกระทำ&nbsp;แต่ถ้ารูทซีริล ต้องสู้โดยการใช้เวทย์ลมปัดแก้วน้ำใส่เรนิส เรนิสจะโวยวายแต่ซีริลจะเข้าข้างเจนนี่ไหนๆก็จะต้องเปียกแล้ว แทนที่จะให้เจนนี่ทำ ทำเองเลยดีกว่า จะได้หาเรื่องปลีกตัวด้วย&nbsp;เธอเหลือบมองแก้วน้ำผลไม้ของเธอเอง ใช้เวทย์เบาๆอ่อนๆอย่างที่สุดก็พอ ถ้าแรงเกินไป อาจารย์จับกระแสเวทย์ได้จะพุ่งมากัน เดี๋ยวโดนหักคะแนน เรนิสร่ายเวทย์ทันที มีลมพัดมาที่โต๊ะพัดน้ำผลไม้แก้วนั้นตกใส่เสื้อคลุมจนเป็นดวง“ แย่แล้ว เปียกหมดเลย เดี๋ยวเรนิสขอไปเปลี่ยนชุดก่อนนะคะ บ่ายมีเรียนด้วยสิ ขอตัวนะคะทุกคน” เรนิสลุกออกจากโต๊ะ ถือกระเป๋าแล้ววิ่งจากไปอย่างรวดเร็ว รอดตัวซะที&nbsp;เดี๋ยวแวะโรงอาหารใกล้ๆหอพักขอขนมปังสักก้อนกันหิว มื้อนี้กินน้อย	วันนี้ เรนิสนั่งกินอาหารมื้อเย็นที่โรงอาหารใกล้หอพัก อย่างน้อยในวันศุกร์ เธอไม่ไปโรงอาหารใกล้ตึกเรียนวิชาเศรษฐศาตร์นั่นอีกเลย&nbsp;นอกจากนี้การใช้ชีวิตเธอรัดกุมกว่าเดิม เธอให้เบลล่าไปสืบว่า ใครชอบกินอาหารโรงอาหารไหน ในช่วงเวลาไหนเพิ่มเติมจากตารางเรียนที่มีอยู่แล้ว รวมไปถึงเส้นทางการเดิน ทุกอย่างถูกบันทึกไว้ในออแกนไนซ์เซอร์ของเธอ&nbsp;นอกจากนี้เธอต้องวางแผนการเดินทางทุกวันเพื่อหลบเลี่ยงตัวละครหลัก ทำให้นอกจากการเรียนรวมเช้า 4 วันแล้ว เธอไม่เจอใครอีกยิ่งคู่หมั้นที่อยู่คนละปี ไม่เจอกันเลย แต่ขนาดเธอหลบพวกตัวละครเอกขนาดนี้แล้ว&nbsp;ในสัปดาห์ที่ 3 ของการเรียน ทางโรงเรียนเปิดโอกาสเพิ่มและลดวิชาเลือกได้เป็นรอบสุดท้ายหากอาจารย์ผู้สอนยินยอม เธอได้เพื่อนร่วมห้องไม่พึงประสงค์มาเพิ่ม	วันศุกร์ มหานรกนั้น คาบเช้าขณะไปเรียนเศรษฐศาสตร์และการค้า มีเพื่อนใหม่มา 2 คน คือราเชลและอเล็กซิส พวกเขามาขออาจารย์ลงเพิ่มเนื่องจากพบว่าตารางเรียนมีเวลาเหลือ และเจนนี่แนะนำว่าวิชานี้ดี&nbsp;ยายนังเอกกกกก เรนิสอยากกรีดร้องด่าทอ ไม่มาเองแต่ส่งเพื่อนกับพระเอกงูพิษมาเอาเถอะถือว่าต่างคนต่างนั่ง ไม่ยุ่งกัน&nbsp;หลังเลิกเรียนเธอลงทุนเดินไปกินข้าวโรงอาหารโซนหอพักโดยอ้างว่าอาหารที่โรงอาหารใกล้ๆไม่อร่อย เธมม์กับเบลล่าต้องว่าตามเธอ	แต่บ่ายนี่สิ หลังจากต้องกลับมาเรียนวิชาปรุงยาซึ่งเดิมมีเธอเป็นนักเรียนคนเดียว แต่วันนี้กับมีนักเรียนมาเพิ่ม นั่นคุณพระเอกเวทย์แสงรักษา มิคาเอล ที่หล่อจนลืมหายใจนั่นแหละ อาจารย์แนะนำว่า มิคาเอลจะมาเรียนร่วมกับเธอ หายนะชัดๆ	“อาจารย์คะ แต่วิชาปรุงยานี่เฉพาะคนที่มีธาตุไม้กับไฟหรือน้ำนี่คะ” เธอขอแย้งสักเล็กน้อย เท่าที่จำได้มิคาเอลไม่มีธาตุไม้แน่ๆ “เขาไม่น่าจะมีสิทธิ์เรียนวิชานี้”	ต้องพิทักษ์ผลประโยชน์อย่างเต็มที่	“เนื่องจากมิคาเอลต้องการเป็นผู้เยียวยา เขามีเวทธาตุแสงรักษาอยู่แล้วและเรียนเรื่องสมุนๆไพรต่างๆมา 1 ปี จัดว่าความรู้ดีมาก น่าจะสามารถเรียนปรุงยาโดยใช้สมุนไพรแบบไม่ใช้เวทได้” อาจารย์เว้นวรรคแล้วมองหน้าเธอ “การเรียนการปรุงยาจัดว่ามีประโยชน์ อาจารย์จึงได้อนุญาตให้เรียนวิชานี้เป็นกรณีพิเศษ อันที่จริงทางโรงเรียนก็อนุญาตให้ผู้สนใจเรียนวิชานี้ได้โดยไม่จำกัดธาตุนะเพียงแต่นักเรียนที่ไม่มีธาตุไม้ร่วมกับไฟหรือน้ำ จะปรุงยาได้ยากกว่ากลุ่มที่มีธาตุพวกนี้จึงไม่มีใครนิยมเรียน”&nbsp;อาจารย์พูดต่อพลางหรี่ตามองเธอ “อันที่จริงเรื่องนี้จัดว่าเป็นประโยชน์กับพวกเธอทั้งคู่นะ เรนิส เธอจะได้มีรุ่นพี่ที่เชี่ยวชาญเรื่องการดูสมุนไพรมาช่วยติวให้ ส่วนเรนิสใช้เวทย์ไฟช่วยมิคาเอลปรุงยา ยังไงการใช้เวทย์ไฟหรือเวทย์น้ำปรุงยาจะได้ผลดีและเสร็จเร็วกว่าการปรุงยาธรรมดาอยู่แล้ว”“อาจารย์หมายความว่าอย่างไรคะ”“ที่สังเกตดูเธอมาหลายวัน เธอเสกสมุนไพรได้ผิดตลอด หากมีเพื่อนร่วมชั้นที่เก่งกว่าช่วยชี้แนะ น่าจะทำให้เธอก้าวหน้าขึ้น”เรนิสน้ำตาแทบไหลริน…หากอ้างเหตุผลนี้เธอไม่มีอะไรเถียงได้แม้แต่น้อย…	เรนิสจำใจต้องยอมรับความจริง ความสามารถในการดูสมุนไพรของเธอพัฒนาขึ้นมากแต่ก็ยังผิดเยอะอย่างสม่ำเสมอ การมีมิคาเอลมาช่วยอาจจะดีก็ได้ เธอถอนหายใจเฮือกก่อนหันไปหามิคาเอล “ฝากเนื้อฝากตัวด้วยนะคะรุ่นพี่”	“ด้วยความยินดีครับ” โอ้ รอยยิ้มสว่างไสวราวแสงตะวันทำให้เรนิสคิดว่า หรือเธอจะดรอปวิชานี้ไปดี ถึงเรียนไปคงไม่รู้เรื่องแน่&nbsp;แต่สงสัยจะไม่ได้ &nbsp;เพราะเป็นวิชาบังคับสำหรับเธอ&nbsp;เอาเถอะ เมื่อหายนะมาก็หาทางหลบเป็นครั้งๆไป ถ้าระวังดีๆคงไม่ตายง่ายๆ เอาเถอะพ่อนักบุญจากสรวงสวรรค์คงไม่ทำร้ายเธอได้ลงคอหรอกอยู่ใกล้เขาน่าจะปลอดภัยกว่าเจ้าชายซีริลหรือนายงูพิษแน่ๆ	ถึงแม้เธอเก็บเนื้อเก็บตัวขนาดนี้แล้ว ยังไม่วายมีข่าว&nbsp;น้ำส้มหกแก้วนั้นนั่นแหละ มีข่าวว่าเธอกับเจนนี่ทะเลาะกันแย่งซีริล เจนนี่ใช้เวทปัดน้ำผลไม้ใส่เธอ&nbsp;แต่อีกข่าวแย่กว่านั้น เธอหึงหวงซีริลกับเจนนี่ จึงปาแก้วน้ำผลไม้ใส่เจนนี่ แต่ซีริลใช้เวทปัดใส่เธอ เธอร้องไห้เสียใจกลับหอไปแล้วหลบหน้าผู้คน&nbsp;เอ่อนะ…ลือกันเข้าไป เอาที่สบายใจ	เบลล่าโมโหกับเรื่องนี้มาก จะไปเอาเรื่องเจนนี่ เธอต้องปรามไว้ก่อนที่จะบานปลาย ในเวลาไม่ถึงสัปดาห์ เรื่องนี้ก็ซาไป มีข่าวอื่นที่น่าสนใจกว่า	มีการจัดตั้งกลุ่มที่เรียกว่ากระดานข่าวนักเรียน เป็นเหมือนนิตยสารซุบซิบนินทา&nbsp;สมาชิกสามารถรับเอกสารได้สัปดาห์ละครั้ง โดยเอกสารจะส่งในตู้จดหมายที่หอพักเลย&nbsp;เธอจำไม่ได้ว่าในเกมมีเรื่องแบบนี้รึเปล่า&nbsp;แต่ที่แน่ๆ สร้างความเดือดร้อนให้เธอแน่ๆ&nbsp;เริ่มจากสัปดาห์ที่แล้ว เจ้านิตยสารนี่กล่าวถึงเรื่องมีเวทลมลึกลับปัดแก้วน้ำผลไม้ใส่เธอต่อหน้าซีริลและเจนนี่ จนเสื้อเปียกต้องวิ่งหนีไป&nbsp;	ใช่แล้ว เพราะเรื่องนี้แหละ ทำให้ทุกอย่างแค่เกือบจะดี แต่ยังไม่ดี	“เรนิส เห็นกระดานข่าวนักเรียนล่าสุดรึยัง” เบลล่าเดินเข้ามาร่วมนั่งโต๊ะอาหารกับเธอ&nbsp;	“ยัง ฉันไม่ได้เป็นสมาชิก”	“นี่ กระดานข่าวจัดฉายา หนุ่มหล่อสาวสวยประจำโรงเรียน” เบลล่า	“อะไร หนุ่มหล่อสาวสวย” เรนิส งงมาก จำไม่ว่ามีในเกม หรือว่ามี?	“นี่ไง เขาเขียนว่า ในบรรดานักเรียนโรงเรียนเรา หนุ่มหล่อระดับท๊อปกระจุกอยู่ปีที่ 2 ไม่ว่าจะเป็น เจ้าชายซีริล ท่านชายแวน หรือ เทพบุตรมิคาเอล แต่ถ้าพูดถึงสาวสวยแล้ว น้องใหม่ชั้นปี 1 ถือว่ายอดเยี่ยมที่สุด หากจะถามว่าใครสวยที่สุดในโรงเรียนตอนนี้คงตอบยาก กระดานข่าวนักเรียนจึงขอแนะนำให้รู้จักเทพธิดา 4 ฤดูของโรงเรียน สมาชิกคิดว่าใครสวยที่สุด” เบลล่าอ่าน “เรนิส เธอว่าใคร”	“จะไปรู้หรอ” เจ้ากระดานข่าวนี่ ขอเดาได้ว่าแฟนคลับนางเอก	“อ่านต่อนะ เทพธิดาฤดูใบไม้ผลิ เจนนี่ เบลล์เลอร์ ความสวยของเจนนี่ดุจดอกไม้ยามฤดูใบไม้ผลิ สีผมและดวงตา ดั่งกลีบดอกเชอร์รี่บลอสซั่ม ดูบริสุทธิ์ไร้เดียงสาราวกับดอกไม้ผลิบานในฤดูใบไม้ผลิ ดูพร่ำเพ้อมากเลย คนเขียนคงชอบเจนนี่มาก” เบลล่าวิจารณ์	“ต่อนะ เทพธิดาฤดูร้อน นี่เธอนิ เรนิส” เบลล่าดูตื่นเต้นมาก&nbsp;หนังหน้าของเรนิสดูดีอยู่ ไม่แปลกที่จะติดอันดับ “แกรนด์เลดี้เรนิส เทรลิส ท่านหญิงผู้สูงศักดิ์ บุคลิกดูขรึมเฉยปลีกวิเวก หาตัวได้ยาก แต่ทำไมเป็นเทพธิดาฤดูร้อน กระดานข่าวขอบอกให้ แม้เธอจะอายุแค่ 14 แต่ทรวดทรงที่เริ่มเห็นได้ชัดจะทำให้พวกคุณร้อนรุ่มราวกับอยู่ในฤดูร้อน ถ้าจะให้ดีต้องลองทำของตกแล้วเธอเก็บดู มุมมองจุดนั้นคุณจะเห็นได้ชัดขึ้น เอิ่ม ฉันว่าคนเขียนดูบ้ากามมาก”&nbsp;เรนิสก้มลงมองหน้าอกตัวเอง ใช่ ในเกมเรนิสเป็นพวกตัวอิจฉาสมองน้อยหน้าอกใหญ่ ตอนนี้ก็มีเค้าจะโตกว่าเพื่อนๆในวัยเดียวกัน เอาเถอะมีมากดีกว่าขาด เบลล่าชะโงกมาประเมินดูรูปร่างเธอ เมื่อเธอมองกลับ เบลล่าก็หลบสายตา เจ้ากระดานข่าวนี่ปากคอเราะร้ายใช่ย่อย	“เทพธิดาฤดูใบไม้ร่วง แกรนด์เลดี้วีราเนส ทริฟเวอร์ หือ ไม่น่าเชื่อ มีคนคิดด้วยเหรอว่ายายนั่นน่ะสวย” เบลล่าบ่นกระปอดกระแปด “ท่านหญิงแห่งแคว้นทริฟเวอร์ เส้นผมเธอสีแดงราวกับสีใบไม้ผลัดใบ ด้วยบรรยากาศสูงศักดิ์รอบๆให้ความรู้สึกราวกับนางพญา หากท่านอยู่ใกล้ๆจะรู้สึกว่าความสวยของเธอกำลังจะทำให้ท่านเป็นเหมือนใบไม้ที่จะหล่นจากต้น นี่แปลว่าอะไร สวยฆ่าคนได้หรอ”	“คนสุดท้าย เทพธิดาฤดูหนาว เธอสืบเชื้อสายจากราชินีหิมะ เลดี้เบลล่า นี่ฉันนี่ เส้นผมและดวงตาสีเงินระยับ ด้วยความสวยราวกับเกล็ดหิมะ.....” เบลล่ากำมือแน่นแล้วเงียบไป สีหน้าเธอดูไม่ดีเลย&nbsp;	“เขาว่ายังไงต่อ” เรนิสถาม	“ไม่ต้องไปอ่านมันแล้ว อย่าให้รู้นะว่า เจ้ากระดานข่าวนี่ใคร เทพธิดาฤดูหนาวอย่างฉันจะเสกหิมะถล่มมัน พังหอพักมัน จะตามจองล้างจองผลาญมันตลอด 4 ปีเลย”	เรนิสตัดสินใจหยิบเศษกระดาษบนพื้นไปดู&nbsp;มันเขียนว่า “เลดี้เบลล่า บาร์ตัน เส้นผมและดวงตาสีเงินระยับ ด้วยความสวยราวกับเกล็ดหิมะ หากเธอไม่ปริปาก ดูสูงศักดิ์สง่าราวกับปราสาทน้ำแข็ง แต่หากเธอพูดออกมา พายุหิมะยังตามไม่ทัน ใช่แล้ว เบลล่าจัดเป็นสาวงามที่พูดได้ไม่หยุด แถมทรวดทรงเธอเข้าได้กับฤดูหนาวอย่างยิ่ง มันเหมือนกับแม่น้ำยามฤดูหนาวที่กลายเป็นน้ำแข็งราบเรียบไปหมด”&nbsp;เอ่อ สมควรแล้วที่เบลล่าจะโกรธ เรนิสคิดว่าเธอคิดถูกแล้ว มีมากก็ดีกว่าไม่มี	หลังการเรียนครบ 1 เดือน อเล็กซิส ในฐานะประธานรุ่นได้นัดประชุมและแจ้งเพื่อนๆว่า ชั้นปีที่ 1 จับฉลากได้การแสดงละครเวที โดยงานประจำปีตอนเดือน5 จะจัดหลังงานประลอง แต่ก่อนปิดเทอม ส่วนเดือน 11 จะเป็นงานประลองครั้งที่ 2 และงานเต้นรำเพื่อเลี้ยงอำลาปี 4 ซึ่งไม่มีการแสดง&nbsp;สำหรับงานประจำปี จะแบ่งงานกัน4ชั้นปี คือ แสดงละคร แสดงดนตรี จัดร้านค้า จับฉลากกันระหว่างปี1-3&nbsp;ส่วนปี 4 เหรอ เข้าร่วมรับชม ความหมายคือไม่ทำอะไรนั้นเอง&nbsp;ชั้นปีที่1 จับฉลากได้การแสดงละคร อเล็กซิสจึงมาแจ้งให้เพื่อนๆทราบเพื่อวางแผนงานกัน	“ฉันว่าเรามาแสดงเรื่อง ผู้กล้าแห่งสายรุ้งและหญิงงาม” วีราเนสเสนอ&nbsp;	เรื่องราวนี้เหมือนพล็อตเกมซักเกมนึงนั้นแหละ หญิงงามถูกจอมปีศาจจับไปขังที่หอคอย ผู้กล้าสายรุ้งนี่ไปช่วย ต้องต่อสู้กับปีศาจ	“และเจ้าชายซิลบาสเตียนเหมาะที่สุดที่จะเป็นพระเอก” วีราเนสเสนอต่อ&nbsp;นี่หล่อน เรนิสค่อนแคะในใจ ต่อจากนี้คงจะเสนอตัวเองเป็นนางเอกล่ะสิ&nbsp;แต่เรนิสคิดว่าให้ซิลบาสเตียนเป็นนางเอกดีกว่า แต่งชุดหญิงงามคงสวยกว่าวีราเนส&nbsp;“และฉันเป็นนางเอกเอง” นั่นไง ถ้าเธอเป็นหมอดูจะแม่นมาก	“เรื่องที่ว่ามีฉากต่อสู้ไหม” ซิลบาสเตียนดูจะสนใจบ้าง&nbsp;น่าแปลก ซิลบาสเตียน ปกติไม่ค่อยสนใจใคร	“น่าจะมีนะ แต่ไม่ใช่การต่อสู้จริงๆหรอก ยังไงโรงเรียนห้ามใช้เวทต่อสู้อยู่แล้ว” เธโอซึ่งทำหน้าที่เสมียนห้องพูดขึ้น	“งั้นฉันไม่แสดง ฉันไม่ชอบผู้กล้า” ซิลบาสเตียนกลับเข้าโหมดเย็นชาอีกแล้ว	“งั้นก็ให้อเล็กซิสเป็นพระเอก” ราเชลเสนอบ้าง	“ฉันเสนอ เธมม์” เรนิสพูดขึ้นมา “พวกเธอไม่เบื่อบ้างหรอ เอะอะอะไรก็ให้คนหล่อๆแสดงเป็นพระเอก ฉันล่ะคนนึง เบื่อมาก ขอเอาคนธรรมดามั่งดีกว่า”	“เดี๋ยวนะ เธมม์นี่เรียกว่าธรรมดาตรงไหน” มีคนแย้งเธอขึ้นมา&nbsp;	“ไหนว่าเรนิสชอบอเล็กซิสเพราะหล่อไง” เบลล่ากระซิบถาม”หรือว่าเรนิสอยากเห็นฉากเธมม์จูบกับวีราเนส”	อืม นับเป็นฉากที่น่าสนใจทีเดียวนะ เธมม์จูบกับวีราเนส โฉมงามกับจอมหมู เป็นพล็อตเรื่องใหม่ได้ทีเดียว&nbsp;ตอนนี้วีราเนสมองมาทางเธอด้วยสายตาที่ทำให้เธอเป็นใบไม้ใกล้หลุดจากต้นได้เลย&nbsp;ความจริงเธอไม่ได้คิดไกลขนาดนั้น แต่ว่าไม่อยากให้พระเอกเป็นอเล็กซิสหรือซิลบาสเตียน เพราะยังไงนางเอกละครต้องเป็นยายเจนนี่	นางเอกเสมออยู่แล้ว ก็พล็อตมันมาแบบนี้&nbsp;เธอเอามือลูบคาง คิดฉากเจนนี่จูบกับเธมม์ ฉากนี้ดูน่าสนใจ	“ฉันไม่แสดงหรอก ฉันไม่อยากจูบกับวีราเนส” ระหว่างที่ทุกคนกำลังจินตนาการให้เธมม์เป็นผู้กล้าอยู่ เธมม์ก็พูดแทรกขึ้นมาด้วยเสียงดังไม่น้อย&nbsp;เอ่อ เธมม์จ๊ะ นายหล่อเลือกได้มากเลย ถึงกับกล้าเหยียดหยามวีราเนส	“เอ่อ คือ ฉันกลัวเป็นใบไม้ที่ปลิดปลิว” เธมม์เหมือนกลัวคนเข้าใจผิด&nbsp;แต่หน้าวีราเนสที่เปลี่ยนจากขาวเป็นแดง ตอนนี้กลายเป็นเขียวคล้ำไปแล้ว	“เมื่อเธมม์ไม่แสดง งั้นสรุปให้อเล็กซิสเป็นพระเอกละกัน” เธโอรีบตัดบทราวกับว่าหากไม่ตัดบทจะมีการเสนออะไรแปลกๆมาอีก	“งั้นใครจะเป็นนางเอก” เพื่อนคนอื่นเริ่มถามกันมา	“จะยากอะไร ชั้นปีเรามีถึง 4 เทพธิดา จับฉลากเอาเลยละกัน” อีกคนเสนอ	“ฉันไม่แสดง ฉันต้องเตรียมงานประลอง” เรนิสประกาศ	“งานประลองก่อนงานแสดงตั้งนานนะเรนิส” เธโอเบรกเธอ	“ไม่ได้ เผื่อถ้าฉันบาดเจ็บล่ะ” ลงทุนแช่งตัวเองเลยนะเนี่ย&nbsp;ตามเกม เรนิส วีราเนส แย่งกันเป็นนางเอก สุดท้าย บทไปตกที่เจนนี่ ให้สองคนนั้นแย่งกันเหอะ&nbsp;เธอขี้เกียจ…ขออยู่เงียบๆดีกว่า“งั้นเหลือ3 คน ให้วีราเนส เจนนี่ เบลล่า จับฉลากกัน” มีคนเสนอขึ้นมา“แต่เบลล่าไม่มีหน้าอกนะ ใส่ชุดหญิงงามอาจจะหลุด” จูเลีย สมุนของวีราเนสแทรกขึ้นมา&nbsp;ตอนนี้เบลล่าหน้าขาวซีด ปากสั่นไปด้วยความโกรธ“ก็ให้เบลล่าเป็นพระเอกสิ ยังไงพวกรุ่นพี่ผู้ชายก็จะต้องมาดูสาวสวยรุ่นเราอยู่แล้ว เบลล่าคู่กับวีราเนส” เธมม์เสนอ&nbsp;เอิ่ม นายหมู นายมีสมองบ้างไหม อาหารที่กินเข้าไป ไปอยู่ที่หน้าท้องหมดเลยหรือเปล่า“ไม่ได้” เบลล่ากับวีราเนสตะโกนขึ้นพร้อมกัน“เอาอย่างงี้แล้วกัน ง่ายๆ ใครจะไม่ลงประลองบ้าง ให้คนนั้นแสดง” เรนิสเสนอ แบบนี้ดีที่สุด ตามพล็อตยังไงเจนนี่ก็ต้องลงประลอง“ฉันไม่ประลองอยู่แล้ว” วีราเนสพูดขึ้น“ฉันก็ไม่” เบลล่าพูดขึ้นตาม ดูเบลล่าไม่ได้อยากเป็นนางเอก แต่รับไม่ได้ที่จูเลียบอกว่าชุดเธอจะหลุด“เอาอย่างนี้ละกัน ให้วีราเนสเป็นนางเอก ส่วนเบลล่าเป็นนางฟ้าดีไหม ที่คอยเสกอาวุธให้พระเอก หน้าตาแบบเบลล่าเหมาะเป็นนางฟ้า” เรนิสตัดบทอีกรอบ“ฉันไม่แสดงแล้ว ฉันไปลงงานประลองดีกว่า” เบลล่าตัดสินใจ คาดว่าเบลล่าคงคิดได้ว่าเทียบการซ้อมละครกับวีราเนส ไปลงประลองอาจจะเหนื่อยน้อยกว่าดูเหมือนทุกคนจะเห็นด้วยกับบทนี้ สรุปแล้ว ให้อเล็กซิสเป็นพระเอก วีราเนส นางเอก ส่วนปีศาจก็นายเธโอ เพราะเธมม์อ้างว่าจะประลอง ไม่ยอมเป็นปีศาจหมู ซิลบาสเตียนดูจะนั่งฟังการวางเรื่องด้วยความสนใจ“ทำไมผู้กล้าต้องไปช่วยหญิงงามด้วย” ซิลบาสเตียนถาม“ก็เป็นหน้าที่ของผู้กล้าที่ต้องช่วยหญิงงามให้พ้นเงื้อมมือของปีศาจที่จับไป” วีราเนสตอบคู่หมั้นด้วยท่าทีเอียงอาย“ทำไมหญิงงามไม่ออกมาเองล่ะ” เจ้าหนูจำไมถามอะไรโง่ๆไม่น่าสอบได้ที่ 1 ได้หรือว่าเขาจะทุจริตในการสอบ พระราชินีอาจจะจ้างใครไปขโมยโพยข้อสอบมาก็ได้“ก็หญิงงามหนีไม่ได้ ปีศาจจับไว้” วีราเนสยังสงเคราะห์ความมึนของเจ้าชาย“แล้วถ้าปีศาจปล่อยล่ะ ทำไมหญิงงามไม่ไป” คราวนี้วีราเนสดูงงงวยทีเดียว&nbsp;ว่าแต่ เจ้าชายกินยาอะไรผิดรึเปล่าวันนี้“โถ่ เรื่องง่ายๆ ก็หญิงงามยังหาสามีไม่ได้ อยากได้สามีเก่งๆก็เลยไม่ยอมออกมา กะรอให้ผู้กล้าไปช่วยไง งานนี้ทั้งผู้กล้าและปีศาจถูกหญิงงามหลอกใช้ หญิงงามได้กำไร ได้สามีไม่ต้องออกแรง แค่นั่งสวยๆรอคนมาช่วย ผู้กล้าออกแรงเหนื่อยหน่อยได้ภรรยาเจ้ามารยา ส่วนปีศาจหรอ น่าสงสารสุด ตายฟรี ชัดรึยัง” เรนิสสรุปให้&nbsp;เพื่อนๆต่างอ้าปากค้างด้วยมุมมองประหลาดสุดขีด&nbsp;แต่ดูเหมือนซิลบาสเตียนจะได้คำตอบที่พอใจ เขาครุ่นคิดก่อนจะพยักหน้าหงึกหงัก “เข้าใจละ”“คิก คิก” เสียงหัวเราะเบาๆดังมาจากเจนนี่ “เรนิส ความคิดนี้ยอดเยี่ยมมาก”“อืม นับว่าอธิบายได้เข้าใจทีเดียว” ราเชลเสริมขึ้นมา“เปิดมุมมองใหม่ให้ฉันเลย” เบลล่าอุทานออกมาสรุปว่าไปๆมา พล็อตก็เปลี่ยนอีกแล้ว วีราเนสเป็นนางเอกละครแทนเจนนี่ ว่าแต่สมองน้อยๆของวีราเนสจะจำบทละครได้ไหม&nbsp;เฮ้อ คิดแล้วเรนิสเศร้าใจ วีราเนสความฉลาดยังน้อยนิดขนาดนี้แล้วเรนิสในเกมที่ถูกวีราเนสหลอกใช้อีกทีจะฉลาดน้อยสักขนาดไหน สงสัยระดับสติปัญญาคงจะพอๆกับหนูเฟอร์บี้ที่เคยใช้ลองยา  

 </div> 
