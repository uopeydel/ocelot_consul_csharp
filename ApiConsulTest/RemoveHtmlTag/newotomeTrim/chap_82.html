 <div style="word-wrap: normal;width:90%;">
			
				
  Chapter 29 เจนนี่ : ชนชั้นสูงล้วนแต่มีนิสัยประหลาด 2	ความประหลาดของพวกชนชั้นสูงนั้นมันเกินกว่าที่เจนนี่จะเข้าใจได้&nbsp;เจนนี่คิดว่าตัวเองผ่านโลกมาก็ไม่น้อย พบเจอผู้คนมาก็มาก แต่ไม่เคยเจอคนประหลาดมารวมกันเท่าเพื่อนร่วมโรงเรียนในตอนนี้มาก่อนเลย	เริ่มจากท่านหญิงวีราเนส นางหลงตัวเองว่าสวย รวย เก่ง ความหลงตัวเองของนางเรียกว่าสุดยอด กล้าเสนอตัวเองและคู่หมั้นเป็นพระเอกนางเอกละครเวที แถมลูกสมุน2คนของนาง เลดี้จูเลียและเลดี้ริต้า เหมือนลูกสมุนนางอิจฉาไม่มีผิด&nbsp;วีราเนสเรียนวิชาเวทย์ธาตุน้ำคาบเดียวกับเจนนี่ ในคาบนั้นมีซีริล แวน และซิลบาสเตียน รวมถึงสาวๆอีกหลายคนที่มีธาตุน้ำต่างมากระจุกกันในคาบนี้ รวมทั้ง ราเชล เบลล่า แล้วก็ ริต้าเพื่อนสนิทของวีราเนส&nbsp;การลงเรียนวิชาเวทย์น้ำในวันพุธบ่าย ความรู้อาจจะไม่เท่าไหร่ แต่มีละครให้ดูทุกๆครั้ง เพราะวีราเนสจะแสดงความหึงหวงยามมีเด็กสาวเข้าใกล้ซีริล และซิลบาสเตียน&nbsp;บางครั้งอาจวีราเนสอาจจะไม่ได้นำแสดงเองแต่ส่งนักแสดงสมทบแบบริต้ามา นอกจากความหึงหวงทะลุขอบจอแล้ว ยังหวงแวนพี่ชายมากๆด้วย&nbsp;เจนนี่เป็นคนที่โดนกระทบบ่อยๆเพราะแวนนี่แหละชอบหยอดคำหวานใส่เจนนี่ อย่างเมื่อคราวที่แล้ว	“แถวนี้เต็มไปด้วยพวกชนชั้นล่าง ไม่เจียมตัว” เป็นริต้าออกงิ้วนำมาก่อน	“ริต้า อย่าไปเสียเวลาเลย พูดไปพวกนี้ก็ไม่เข้าใจ” วีราเนสรับลูกต่อ	เฮ้อ นางร้ายมือสมัครเล่น คิดหรือว่าคำแดกดันพวกนี้ทำอะไรเจนนี่ได้ ไม่ระคายผิวหรอก ยิ่งเธอเฉย พวกนี้ยิ่งเจ็บปวดใจ	“นี่ ฉันว่าเธออยู่ เธอไม่เข้าใจหรือไง หรือว่าหูหนวก” ริต้าเริ่มทนไม่ไหว	“บังเอิญชนชั้นสูงคุยกันสูงไปหน่อยเลยไม่ค่อยได้ยินค่ะ”เจนนี่ตอบพลางหัวเราะเบาๆก่อนเดินจากไป&nbsp;ริต้าและวีราเนสดูเหมือนอึ้งไปทำอะไรไม่ถูก เหมือนเธอจะได้ยินเสียงแวนหัวเราะไล่หลังตามมา นี่ไม่เห็นใจน้องสาวหน่อยหรือไง	ถัดมาคู่หมั้นของวีราเนส ซิลบาสเตียน เจ้าชายหน้าสวยนั้นก็แปลก เย็นชา ไม่สนใจใคร โดดเรียนจนเป็นนิสัย&nbsp;แถมมีแนวคิดหรือความสงสัยแปลกๆอย่างเช่น คำถามว่าทำไมผู้กล้าต้องช่วยหญิงงาม&nbsp;ใช่…หากพูดถึงเรื่องนี้ต้องคิดถึงคำตอบของเรนิส “โถ่ เรื่องง่ายๆ ก็หญิงงามยังหาสามีไม่ได้ อยากได้สามีเก่งๆก็เลยไม่ยอมออกมา กะรอให้ผู้กล้าไปช่วยไง งานนี้ทั้งผู้กล้าและปีศาจถูกหญิงงามหลอกใช้ หญิงงามได้กำไร ได้สามีไม่ต้องออกแรง แค่นั่งสวยๆรอคนมาช่วย ผู้กล้าออกแรงเหนื่อยหน่อยได้ภรรยาเจ้ามารยา ส่วนปีศาจหรอ น่าสงสารสุด ตายฟรี ชัดรึยัง”&nbsp;คนเสนอความคิดนั้นแปลก คนที่คล้อยตามก็แปลกอีกนั่นแหละ&nbsp;เห็นไหม เธอบอกแล้ว ในโรงเรียนมีแต่ชนชั้นสูงนิสัยประหลาดซิลบาสเตียนนอกจากจะมีความคิดแปลกๆแล้ว ยังเหมือนเด็กไม่โต เขาลงเรียนแค่จันทร์ถึงพฤหัส โดยลงเฉพาะวิชาที่บังคับเลือกอย่างวิชาเวทย์ธาตุๆที่มีและการต่อสู้ ไม่เรียนการปกครองหรือวิชาอื่นๆเลย&nbsp;ทุกวันศุกร์เช้าจะขออนุญาตทางอาจารย์ผู้ดูแลกลับพระราชวังและกลับมากอีกทีวันอาทิตย์	เรนิสดูแปลกยิ่งกว่าซิลบาสเตียน เรนิสไม่เคยโดดเรียน แต่ก็ไม่เคยคบค้าเพื่อนคนอื่นนอกจากกลุ่มของเธอเอง วิชาเลือกเรนิสไม่ตรงกับใครเลย ราเชลเล่าให้ฟังว่าเธอและอเล็กซิสไปเรียนร่วมกับกลุ่มของเรนิสในวิชาเศรษฐศาสตร์และการค้า เรนิสดูไม่ค่อยพอใจนัก&nbsp;นอกจากในชั่วโมงเรียนแล้วไม่เคยมีใครเจอเรนิสและพรรคพวกเลย&nbsp;เรนิสว่าแปลก กลุ่มเธอก็แปลกเหมือนกัน เช่น พี่ชายที่มารู้ทีหลังว่าเป็นบุตรบุญธรรม เจนนี่ยังไม่เข้าใจจนทุกวันนี้ว่าตระกูลเทรลิสซึ่งมีอำนาจและร่ำรวยมากมีแนวคิดในการรับบุตรบุญธรรมอย่างเธมม์ได้อย่างไร ไม่ว่าหน้าตา บุคลิก และความสามารถล้วนไม่โดดเด่น ระดับตระกูลเทรลิสน่าจะรับเด็กกำพร้าแบบมิคาเอล หรือไม่ก็อย่างน้อยๆ ลิซกับอเล็กซิสก็ยังดูดีกว่าเธมม์&nbsp;อย่างว่าคนรวยๆเข้าใจยาก	เพื่อนสนิทอีกคนของเรนิสก็แปลกเช่นกัน เบลล่า ความสอดรู้สอดเห็นและการเก็บสถิติของเธอถึงขั้นสืบว่าใครไปกินข้าวที่โรงอาหารไหนช่วงไหน เฮ้อ...เธอบอกแล้วใช่ไหม โรงเรียนนี้มีแต่เด็กประหลาด	รุ่นพี่ก็มีแปลกๆหลายคน เช่น แวน เป็นคนเจ้าชู้ชนิดที่จีบไม่เลือก ไม่ว่าจะรูปร่างหน้าตาอย่างไร ขอให้เป็นผู้หญิง แวนสามารถจีบได้หมด แถมสำนวนการจีบหญิงช่างหวานหยดย้อย&nbsp;ถึงแม้เจนนี่จะเคยได้รับการหยอดจากชายหนุ่มมาไม่น้อยแต่ระดับความหวานของแวนนี่ยังไม่เคยเจอ หวานจนฟังแทบไม่ได้ ทำเอาอาหารกลางวันของเจนนี่แทบทะลักออกมาจากกระเพาะอาหารให้เสียของ&nbsp;แวนและซีริลเรียนวิชาเวทย์ธาตุน้ำ วันพุธบ่ายและวิชาเศรษฐศาสตร์และการค้าวันศุกร์บ่ายเช่นเดียวกับเธอ ทำให้เจอกันอย่างน้อยสัปดาห์ละ2ครั้ง&nbsp;สำหรับปี 1 และปี 2 สามารถเรียนรวมกันได้เพราะการจักหัวข้อในแต่ละวิชาจะจัดไม่ซ้ำกันใน 2 ปี ถ้าเรียนครบ 2 ปีก็จะเก็บได้ทุกหัวข้อ และไม่มีการสอบวิชาเลือกรวมทั้งวิชาการต่อสู้ มีการสอบเฉพาะวิชาหลักเท่านั้นและมีการประลองปีละ2ครั้ง	ห้องสมุดที่นี่กว้างมาก มี 3 ชั้น ชั้นล่างและชั้น 2 เป็นบรรดาตำราต่างๆ ส่วนชั้น 3 เป็นที่นั่งอ่านหนังสือ เจนนี่มักใช้เวลาช่วงวันอาทิตย์มาอ่านหนังสือเนื่องจากไม่มีบ้านในเมืองหลวงให้กลับเช่นเดียวกับราเชลที่ไม่อยากกลับบ้านนัก&nbsp;คนที่เธอมักพบเจอบ่อยๆคือมิคาเอล ลิซ และอเล็กซิส เช่นดียวกับนักเรียนทุนอื่นๆที่ไม่สามารถเดินทางกลับบ้านในแคว้นตนเองได้ การที่นักเรียนจะออกนอกโรงเรียนต้องมีผู้ปกครองหรือผู้ใหญ่ที่น่าเชื่อถือมารับ	ลิซดูไม่พอใจนักที่เจนนี่เรียนวิชาเวทธาตุแสงรักษากับมิคาเอลแค่ 2 คน ในตอนนี้นักเรียนที่มีเวทแสงรักษามีแค่ 2 คนเท่านั้น แต่ลิซยังไม่กล้าแสดงอาการมากนักต่อหน้ามิคาเอล แต่พอลิซรู้ว่ามิคาเอลลงเรียนวิชาปรุงยาเพิ่มและในคลาสนั้นมีแค่มิคาเอลกับเรนิส ดูลิซจะยิ่งไม่พอใจกว่าเดิม	“มิคาเอล ฉันขอไปเรียนวิชาปรุงยาเพิ่มกับพี่ได้ไหมคะ” มิคาเอลขมวดคิ้วเล็กน้อย คนหล่อท่าขมวดคิ้วยังหล่อเลย	“ลิซพึ่งลงเรียนวิชาสมุนไพรเพิ่มนี่นา แต่ลิซไม่เคยเรียนวิชาสมุนไพรมาก่อนและไม่มีธาตุไม้ด้วย อาจารย์อาจจะไม่รับ แถมตอนนี้เลย 1 เดือนแรกแล้วด้วย” มิคาเอลปฏิเสธอ้อมๆ	“แต่ท่านหญิงเรนิสนั่นก็ปี 1 เหมือนกัน”ลิซพูดต่ออย่างดื้อรั้น	“ท่านหญิงเรนิส มีเวทธาตุไม้และไฟ แถมเรียนเรื่องสมุนไพรและการปรุงยามาตั้งแต่อายุ 8 ขวบ ถึงแม้จะไม่ได้ถนัดด้านนี้มากแต่ก็ไม่ใช่ว่าไม่มีพื้นฐาน การใช้เวทย์ปรุงยาของเธอเข้าขั้นเยี่ยมเลย”ถึงแม้ว่าจะดูสมุนไพรไม่ค่อยเป็นก็ตามเหอะ มิคาเอลคิดในใจ”พลังเวทย์ของเธอเกือบจะเข้าระดับกลางอยู่แล้ว”	“ไม่ยุติธรรมเลย” ลิซน้ำตาคลอที่ถูกปฏิเสธ “พวกชนชั้นสูงมีแต่ได้ตลอด”	“เรนิสจัดว่าเป็นคนที่มีพรสวรรค์มากในบรรดาชนชั้นสูงรุ่นเดียวกัน” ราเชลเสริม “ไม่อย่างนั้นคงไม่ได้รับเลือกให้เป็นคู่หมั้นของเจ้าชายซีริล เพียงแต่เธอค่อนข้างเก็บตัวไปหน่อย ปีหนึ่งเข้าเมืองหลวงแค่ 1-2 ครั้งเอง บรรดาพี่สาวฝาแฝดคนละแม่ของฉันพูดถึงเธอบ่อยๆแหละว่าเจ้าชายซีริลไม่ค่อยสนใจเธอ แต่ฉันว่าเรนิสค่อนข้างเก็บตัวมากกว่าทำให้ดูลึกลับเข้าถึงยาก”	“พวกพี่สาวคนละแม่ของเธอชอบเจ้าชายซีริลหรอ” เจนนี่ถามบ้าง เจ้าชายซีริลนี่ดูเป็นหนุ่มฮ็อตเหมือนกันนะ“ใช่ ออกแนวชื่นชมแต่จับต้องไม่ได้มากกว่า ด้วยหน้าตา ฐานะแล้ว เรนิสยังเหนือกว่าทุกคนในรุ่นเดียวกัน แม้แต่วีราเนส หรือรุ่นพี่เฌอร์ก็ตาม” ราเชลดูยังสนุกสนานกับการนินทา&nbsp;“พี่สาวฝาแฝดฉันปลื้มตั้งแต่พี่ไอรีนไปสอนเวทย์แสงสายฟ้าเจ้าชายแล้วล่ะ แต่รู้ตัวว่าไม่มีสิทธิ์ เลยหันหัวมาทางท่านชายแวน &nbsp;แต่ท่านชายแวนมีสาวๆตามมากกว่าเจ้าชายอีกนะ เพราะยังไม่มีพันธะหมั้นหมาย แถมยังเข้าถึงง่าย ไม่เหมือนเจ้าชายที่ดูอ่อนโยนใจดี แต่ทุกคนรู้อยู่ว่าไม่มีโอกาส”&nbsp;ไม่น่าเชื่อ ท่ายชายจอมเจ้าชู้นี่นะจะป๊อปขนาดนี้ หรือว่าสาวๆที่นี่ชอบของเลี่ยนๆ เจนนี่รับประทานไม่ลงหรอก“ใช่ ระดับสามัญชนอย่างพวกเธอ อย่าได้คิดจะอาจเอื้อมเจ้าชายซีริลหรือท่านชายแวนเชียวล่ะ” เสียงดังขึ้นทางด้านหลังพวกเธอโดยไม่สนใจเลยว่านี่คือห้องสมุด	กลุ่มของเจนนี่หันกลับไป นั่นสมุนคนหนึ่งของวีราเนส ที่ชื่อจูเลีย อ้อ วีราเนสและริต้าเดินตามมาข้างหลังเป็นแนวร่วม ครบเซ็ตพอดีวันนี้	“ส่วนเธอ นังลูกนอกสมรส คิดหรือว่ายกระดับเป็นลูกบุญธรรมแล้วจะมีอะไรดีขึ้น พวกพี่สาวฝาแฝดของเธอยังหน้าด้านกล้าอ่อยท่านชายแวน ลูกนอกสมรสอย่างเธอคงจะเลวร้ายยิ่งกว่า สมแล้วที่เป็นลูกๆของบารอนสำส่อน” คราวนี้ริต้าบ้าง นับวันยิ่งปากร้ายขึ้นทุกวัน ขุดเอาพ่อแม่มาประจานเลย ราเชลถึงกับน้ำตาคลอ	วีราเนสแสยะยิ้มเล็กน้อย ใช่สิ ตัวบอสอย่างหล่อนไม่ต้องออกโรง ส่งลูกน้องมาตายแทน	“คำพูดพวกนั้นไม่น่าฟังเลยนะ ทางโรงเรียนไม่ให้ใช้คำพูดแบ่งแยกชนชั้น” มิคาเอลออกมาปกป้องบ้าง ระดับความหล่ออย่างรุนแรงของมิคาเอลทำให้จูเลียและริต้านิ่งจังงังไป เดเมจ ทำอะไรไม่ถูก	“เห็นแก่รุ่นพี่มิคาเอล พวกเราไปกันเถอะ” วีราเนสตัดบท ก่อนพาเพื่อนๆเดินไปทางอื่น&nbsp;เชอะ หล่อนไม่อยากเสียภาพพจน์ต่อหน้าผู้ชายหล่อล่ะสิ…เจนนี่ค่อนแคะในใจอีกรอบ คิดหรือว่าเธอรู้ไม่ทัน	เหตุการณ์พวกนี้เกิดซ้ำๆจนเจนนี่ชักเบื่อเหมือนกัน พอๆกับคำหวานของท่านชายแวน ยิ่งเธอตอบโต้พวกวีราเนส แวนยิ่งดูเหมือนยิ่งชอบเธอมากขึ้น นั่นทำให้เธอมีปัญหามากขึ้น&nbsp;นอกจากพวกวีราเนสแล้ว พี่สาวฝาแฝดทั้งคู่ของราเชล รวมทั้งซินเธียที่เคยไม่ถูกกับเธอมาก่อน และรุ่นพี่หญิงอีก 3-4 คน ต่างตั้งเป้ามาเล่นงานเธอ&nbsp;ไม่เข้าใจ เป็นบ้าไปกันหมดหรือไง ถึงแม้คำประชดประชัน การกลั่นแกล้งไร้สาระนั่นไม่ระคายผิวเธอ แต่บ่อยๆมันก็น่ารำคาญมาก ตอนแรกเจนนี่คิดว่านานๆคนจะเบื่อไปเองแต่ไม่เลย ความพยายามของคนพวกนี้ไม่ลดลงแม้แต่น้อย	หัวค่ำวันหนึ่ง หลังจากมื้อเย็นอันน่าเบื่อ รุ่นพี่หญิงปี 2 คนหนึ่งแกล้งเดินชนเธอในโรงอาหาร ก่อนที่ซินเธียคู่ปรับเก่าของเธอจะแกล้งทำจานตกใส่เธอ ขอโทษนะ บทกลั่นแกล้งเบสิคนี้ไม่ผ่าน เจนนี่ใช้เวทย์ลมปัดจานอาหารใส่คนที่เดินชนเธอก่อนเบี่ยงตัวหลบทำให้กลายเป็นซินเธียปัดจานอาหารใส่เพื่อนสาวร่วมรุ่น ก่อนที่เจนนี่จะลอยลำเดินสวยๆกลับห้องไป&nbsp;เจนนี่นั่งอ่านตำราทบทวนแต่วันนี้เหมือนไม่ค่อยเข้าหัว เธอตัดสินใจออกมาเดินเล่น ระหว่างเดินในสวนภายในเขตหอพักนักเรียน ได้ยินเสียงลมแปลกๆ มีใครใช้เวทแถวนี้&nbsp;แต่ทางโรงเรียนมีระบบตรวจสอบเวทย์ไม่ให้มีการต่อสู้หรือเวทย์ที่เป็นอันตรายนี่นา เจนนี่ตัดสินใจไปดู แล้วเธอก็พบกับฉากที่ชีวิตนี้ไม่คิดว่าจะได้เห็นนั่น เธมม์ กับ เบลล่า ยืนกุมมือกันโดยมีสายลมพริ้วพัด และรอบๆเต็มไปด้วยกลีบดอกเชอร์รี่บลอสซั่มโปรยปรายลงมาและลมรอบๆพัดกลีบดอกให้ดูราวกับฉากรักอันงดงาม&nbsp;นี่มันพล็อตละครใหม่โฉมงามกับนายอ้วนหรือไง แล้วนั่นอะไร กลีบดอกไม้สีชมพูนั่นค่อยๆรวมกันเป็นตัวอักษร “แต่งงานกับฉันนะ”&nbsp;พระเจ้า…เจนนี่ขยี้ตาตัวเอง&nbsp;“นั่นใครน่ะ” เบลล่าเหมือนได้ยินเสียงหันมา แต่เจนนี่หันหลังกลับวิ่งหนีจากไป เรื่องรักๆใคร่ๆแบบนี้ ขอไม่รับรู้ดีกว่านะ.... เบลล่ามีรสนิยมแบบนี้หรือเธอจะถูกตามล่าฆ่าปิดปากไหม…หลายวันถัดมา หลังจากการเรียนวิชาเวทธาตุแสงรักษากับมิคาเอลช่วงวันจันทร์บ่าย เจนนี่ลงมาจากอาคารเรียนพร้อมมิคาเอลก่อนจะไปรับประทานอาหารเย็นที่โรงอาหารใกล้ๆด้วยกันและเดินกลับหอพักพร้อมกัน เธอสังเกตเห็นว่าเธอจะพบซิลบาสเตียนที่เรียนวิชาเวทย์ธาตุเหล็กในเวลาเดียวกันและตึกเรียนเดียวกัน&nbsp;ความจริงเธอเจอกับซิลบาสเตียนบ่อยๆ แต่ไม่เคยพูดหรือทักทายกัน&nbsp;ช่วงหลังๆเธอเริ่มสังเกตว่าซิลบาสเตียนจ้องมาทางพวกเธอบ่อยๆ บางครั้งจับตามองเธอและมิคาเอลจนลับสายตา หรือว่าซิลาสเตียนเจ้าชายหน้าสวยนี่จะหลงเสน่ห์ความหล่อเหลาราวเทพเจ้าของมิคาเอล ความจริงแล้วคู่นี้ก็ดูเหมาะสมไม่น้อย ว่าแต่มิคาเอลเป็นเกย์รึเปล่านะ ในเมื่อลิซชอบมิคาเอลขนาดนี้ แต่มิคาเอลไม่เคยตอบสนองเลย หรือว่า....	จนกระทั่งวันหนึ่ง เหมือนซิลบาสเตียนจะทนไม่ไหว ระหว่างที่เจนนี่เดินที่หน้าหอพักกับลิซ ซิลบาสเตียนดักอยู่ด้านหน้าเธอ“ถ้าฉันจับเธอเป็นตัวประกัน คนที่ชื่อมิคาเอลจะสู้กับฉันเพื่อเธอไหม” ซิลบาสเตียนถาม อืม คำถามนี้แปลกๆอยู่นะ หรือเป็นคำถามอ้อมๆที่ซิลบาสเตียนจะถามเธอว่าเธอกับมิคาเอลเป็นแฟนกันหรือเปล่า?“ทำไมมิคาเอลต้องสู้เพื่อเธอด้วยเจนนี่”ลิซที่มีใบหน้าขาวซีดซักไซ้เธอขึ้นมาทันที พลางบีบมือของเจนนี่แน่นจนเจ็บ“ไม่ ไม่หรอก มิคาเอลไม่มีทางสู้กับนายเพราะฉันหรอก” เจนนี่รีบตอบก่อนที่นิ้วมือของเธอจะหักเพราะลิซ“ถ้าเปลี่ยนเป็นเธอล่ะ มิคาเอลจะสู้กับฉันเพื่อเธอไหม” คราวนี้นายเจ้าชายหันมาถามลิซบ้าง“ก็ ก็” เหมือนลิซไม่แน่ใจเหมือนกัน “มิคาเอลไม่เคยสู้กับใคร”“งั้นทำยังไงเขาจะยอมสู้กับฉัน” หรือว่า... เจ้าชายซิลบาสเตียนมีรสนิยมซาดิสต์มาโซคิสต์ ต้องมีการทำร้ายร่างกายให้เกิดความรัก“เอ่อ เดี๋ยวปลายเทอมจะมีการประลอง” เจนนี่หาทางออกให้ ซิบาสเตียนแม้จะใบหน้าเฉยเมยแต่ตากลับมีประกายบางอย่าง “แต่ว่ามิคาเอลอาจจะไม่ลงก็ได้”“ทำไมล่ะ” ซิลบาสเตียนถามกลับทันที“ก็พลังเวทของรุ่นพี่มิคาเอลเป็นเวทแสงรักษาและธาตุดิน ไม่เหมาะกับการใช้เวทต่อสู้อยู่แล้ว” ลิซตอบกลับ คราวนี้ซิลบาสเตียนดูผิดหวังอย่างชัดเจนก่อนหันหลังเดินจากไป ลิซหนหน้ามองเธอด้วยความสงสัย เจนนี่ส่ายหน้าไม่รู้เหมือนกันถ้าเจ้าชายหน้าสวยมีรสนิยมรักชายแถมชอบต่อสู้กับคู่รักเห็นทีจะไม่เหมาะกับมิคาเอล เจ้าชายคงต้องหาใครที่บึกบึนกว่านี้แล้ว เจนนี่คิดชนชั้นสูงล้วนแต่มีนิสัยประหลาดจริงๆไรท์เตอร์โน๊ต : เจนนี่ หนูคิดมากเกินไปแล้ว พรสวรรค์ใหม่ของหนู &gt;&gt;&gt; มโน  

 </div> 
