 <div style="word-wrap: normal;width:90%;">
			
				
  Chapter32 เรนิส &nbsp;: ฉันไม่ใช่นางเอกนะ	งานวันเกิดเจ้าชายซีริลมีเหตุการณ์ไม่คาดฝันเกิดขึ้นหลายอย่าง นอกจากบรรดาแฟนคลับเจ้าชายจะพยายามกระทืบเจนนี่แต่ทำอะไรนางไม่ได้&nbsp;ก็นางเป็นนางเอก การที่วีราเนสบีบให้เจนนี่แสดงดนตรีเพื่อให้เจนนี่ขายหน้าเป็นไปไม่ได้อยู่แล้ว&nbsp;ตามในเกม เจนนี่เก่งทุกด้าน ไม่ว่าจะดนตรี หรือเต้นรำ ยังไงก็ไม่ขายหน้า&nbsp;เจนนี่ถึงแม้ฝีมือเปียโนไม่ได้เลิศเลอแบบวีราเนสแต่มีเสียงที่ไพเราะแบบนางเอก ดังนั้นการร้องเพลงพร้อมกับเล่นเปียโนจึงทำให้กลมกล่อมไพเราะอย่างมาก	วีราเนส ก็ยังเป็นตัวโกงสุดแสบ เล่นงานเจนนี่ไม่ได้หันมาแว้งกันเรนิสจนได้ โชคดีเรนิสเตรียมลูกแก้วเวทมาให้เป็นของขวัญและอาศัยไหวพริบฉวยโอกาสโมเมว่าเป็นการแสดง&nbsp;ยังไงความอลังการด้านเวทมายาของเรนิสไม่มีใครสู้ได้แน่ อย่างน้อยด้านแนวคิด&nbsp;การโชว์เวทของนางร้ายจบลงด้วย เอ่อ จูบของพระเอก ว่าแต่ทำไมเป็นแบบนั้นไปได้ คิดถึงตอนนี้ทีไร ใบหน้าของเรนิสร้อนฉ่าไปด้วยความอับอาย&nbsp;ตอนนี้ข่าวสะพัดทั่วว่าเจ้าชายและคู่หมั้นแสดงความรักกันอย่างหวานซ้ำในงานเลี้ยงวันเกิดของเจ้าชาย ผลพลอยได้นอกจากยอดขายลูกแก้วเวทที่กระฉูดขึ้นอย่างชัดเจนในเดือน 3 ยอดขายของเธอสูงเสียจนมากเท่ากับ 6 เดือนที่ผ่านมารวมกันเสียอีก อื่นๆก็คือบรรดาสาวกแฟนคลับผู้รักซีริลกลับเบนเข็มมารุมเธอแทนที่จะเป็นเจนนี่&nbsp;ช่วงแรกๆหลังงานวันเกิด เรนิสต้องคอยหลบน้ำผลไม้ของใครต่อใครที่พร้อมจะโบยบินมาที่กระโปรงของเธอรวมทั้งถาดอาหาร เธอต้องใช้ความสามารถวิชาการต่อสู้กระโดดหลบและใช้เวทลมคอยปัดสิ่งของที่มักจะลอยมาตกใส่เธอ อย่างล่าสุดเป็นถังน้ำจากด้านบน เธอหลบเกือบไม่ทัน รองเท้าเปียกนิดหน่อย ตอนนี้เรนิสเปลี่ยนเป็นสั่งข้าวกล่องจากโรงอาหารแล้วเอาขึ้นมารับประทานห้องพัก ออกจากห้องเรียนแล้วเข้าห้องพักทันทีไม่เดินเพ่นพ่าน ปิดโอกาสการโดนโจมตี โชคดีหอพักของเธอเป็นหอพักพิเศษ ไม่มีใครมายุ่มย่าม ดังนั้น โอกาสที่จะมีเข็มหมุดมาวางในรองเท้าหรือรองเท้าหายเป็นไปไม่ได้เพราะชั้นวางรองเท้าอยู่ในห้อง ไม่ได้วางหน้าห้องเหมือนหอพักนักเรียนทุน&nbsp;อันที่จริงลูกไม้กระจอกพวกนี้ทำอะไรเธอไม่ได้แต่นี่เธออยากจะขึ้นไปตะโกนบนชั้นดาดฟ้าว่า&nbsp;“ฉันไม่ใช่นางเอก อย่ามายุ่งกับฉันได้ไหม”	ตั้งแต่งานวันเกิดของซีริล เรนิสไม่พบเจอใครอีกนอกจากเวลาไปเรียน เธอเชิญเบลล่ามาหาที่ห้องบางครั้ง เบลล่าอยู่หอพักเดียวกับเธอย่อมเจอกันบ้าง หอพักตึกนี้ปีกนี้รุ่นเธอมีแค่เบลล่ากับเธโอเท่านั้น&nbsp;ส่วนอีก 2 ชั้นจะเป็นแกรนด์เลดิ้ดิอานส์ที่ดูยุ่งๆ นานๆจะเจอกันทีอยู่ชั้นสอง และชั้นล่างสุดเป็นห้องเก่าของเฌอร์ที่ครอบครัวปัญหาการเงินต้องย้ายออกไป&nbsp;วีราเนสน่าจะอยู่อีกตึกและเป็นปีกเดียวกับซีริล ซิลบาสเตียน แวน ใช้เทเลพอร์ทร่วมกัน นั่นไม่ใช่เรื่องของเรนิสอยู่แล้ว ยังไงเธอไม่คิดจะโผล่ไปแถวไหนให้เจอตัวละครหลักดิอานส์ได้หลายชายมาคนหนึ่ง ตอนนี้อายุย่าง 2 ขวบแล้ว…แกรนด์เลดี้เดลีน่ามีลูกชายคนแรกกับสามีต่างชนชั้นของเธอ&nbsp;ตอนนั้นเรนิสยังทำโมบายสำหรับเด็กทารกเป็นเวทมายาส่งไปให้เป็นของขวัญเลย ตอนนี้ได้ข่าวว่าแกรนด์เลดี้เดลีน่ากำลังตั้งครรภ์อีกแล้วเรนิสพยายามหลบคนไปก็เหล่าประโยชน์หากคนตั้งใจมาหาเรนิส หลังจากหลบผู้คนมาได้เกือบเดือน ซีริลมีความพยายามในการมาดักรอเพื่อรับประทานอาหารเย็นหลังเลิกเรียนกับเรนิสจนได้ เรนิสพยายามบอกว่าเธอจะหิ้วข้าวกล่องขึ้นไปกินบนห้องพัก ซีริลกลับเสนอตัวถือกล่องอาหารไปส่งให้ที่ห้อง&nbsp;ถึงเรนิสไม่ได้ฉลาดล้ำ แต่ก็ไม่ได้กินหญ้า ถ้ายอมให้ผู้ชายที่ขึ้นชื่อว่าเป็นคู่หมั้นเข้าไปถึงห้องพัก ไม่ว่าจะเกิดหรือไม่เกิดอะไรขึ้น ชื่อเสียงเธอย่อมป่นปี้ แถมซีริลเท่าที่รู้ในเกมสามารถจับนางเอกกินได้ตามโอกาสอันเหมาะสม ไม่ใช่ลูกแกะแน่ๆ ไว้ใจไม่ได้เรนิสตัดสินใจแกะปิ่นโตที่แพ็คไว้ กินมันที่โต๊ะนี่แหละ ยังไงก็ดีกว่ากลับห้องแล้วมีโอกาสโดนจับกิน“เรนิส การเรียนเป็นยังไงบ้าง”ซีริลถาม“ดีค่ะ ..รุ่นพี่” เธอก้มหน้าลงเล็กน้อยเหมือนกับเขินอาย แต่จริงๆแล้วรีบยัดกุ้งทอดคำโตๆเข้าปาก รีบๆกิน รีบๆไป“พลังเวทย์อยู่ระดับกลางแล้วนี่ ไม่น่ามีอะไรต้องกังวล”“เลื่อนระดับเมื่อต้นเดือนที่แล้วค่ะ ได้ข่าวว่ารุ่นพี่ซีริลก็เลื่อนระดับในช่วงใกล้ๆกัน” เรนิสตอบกลับสักพัก มีคนถือถาดอาหารมานั่งด้วย“ขอนั่งด้วยคนนะ” แวนส่งรอยยิ้มกรุ้มกริ่มทรงเสน่ห์มาให้&nbsp;เธอไม่เห็นแวนมาเกือบเดือนแล้วเหมือนกัน ครั้งสุดท้ายก็วันเกิดซีริลนั่นแหละ เธอรีบกวาดสายตามองรอบๆอย่างระวังภัย วีราเนสและสมุนรวมถึงฮาเร็มของแวนอยู่แถวนี้ไหม แล้วเจนนี่ด้วยอยู่แถวนี้รึเปล่า ถ้าไม่ปลอดภัยควรรีบชิ่งหลบ“เรนิส ไม่เจอกันเดือนนึง เธอสวยขึ้นอีกแล้ว” แวนยิ้มแววตาวิบวับเป็นประกาย “คิดถึงเรนิสจริงๆ”&nbsp;เรนิสรีบกลืนน้ำตาม ขนมปังติดคอเธอ ต่อหน้าซีริล แวนช่างกล้าแทะโลมคู้หมั้นของคนอื่น“แวน นายจะมากไปแล้ว” ซีริลปรามเขาด้วยเสียงไม่จริงจังนัก“เรนิส เจนนี่ดูจะชื่นชมเธอมาก ว่างๆเรานัดกันไปเที่ยวนอกโรงเรียนช่วงวันหยุดดีไหม มีฉัน ซีริล เธอ แล้วก็เจนนี่” คราวนี้ขนมปังลงไปจุกอยู่ที่อกเธอ เรนิสทุบที่อกเบาๆให้ก้อนขนมปังนั้นลงกระเพาะไป“เรนิสไม่สนิทกับเจนนี่เลยค่ะรุ่นพี่แวน” เธอรีบตอบก่อนที่แวนจะมีไอเดียบรรเจิดไปมากกว่านี้&nbsp;“ไม่ลองชวนราเชล หรือลิซดูล่ะคะ อ้อ ไม่ก็รุ่นพี่มิคาเอล” ชวนสิ ชวนเลย เอาคู่แข่งตัวฉกาจของนายไปเลย “จริงๆ มีรุ่นพี่แวน ซีริล มิคาเอล เจนนี่ และเพื่อนๆ ก็ดูน่าจะสนุก”“อ้าว แล้วเรนิสไม่สนใจไปด้วยกันหรอ”“ไม่หรอกค่ะ เรนิสชอบอยู่ห้องพัก” โดยเฉพาะเวลามีดาราแสดงนำอย่างพวกนายป้วนเปี้ยนอยู่ข้างนอก&nbsp;เธอต้องหลบอยู่ในห้องเหมือนหนังที่มี walking death ล่ะนะ เรนิสคิด“เสียดายจังเนอะ ซีริล” แวนทำหน้าเหมือนแสนเสียดาย“พี่ชายคะ น้องนั่งด้วยนะคะ” เสียงแหลมของวีราเนสเดินเข้ามาตามด้วยลูกสมุนของเธอ ริต้าเรนิสรีบกลืนน้ำลงคน ก่อนจะรีบเชิญ “วีราเนส กินอะไรมารึยัง มานั่งด้วยกันสิ”“เสียดายจังเลย ริต้าไม่มีที่นั่ง” วีราเนสมองมาที่เรนิส&nbsp;ลูกไม้ไล่ที่แบบตื้นๆ เรนิส ส่งยิ้มไปให้ซีริลอย่างเก้อเขินก่อนจะออกตัวว่า “รุ่นพี่คะ บังเอิญว่าเรนิสอิ่มแล้วเดี๋ยวสละที่ให้ริต้าก็ละกัน” เรนิสลุกขึ้นอย่างแช่มช้อย เข้าทางเธอพอดีขอแสดงบทเด็กสาวใจดีเสียสละที่นั่งให้เพื่อน“งั้นฉันก็อิ่มแล้ว ลุกด้วยเลยละกัน เผื่อว่าจูเลียตามมาจะได้มีที่นั่ง ไปก่อนนะแวน วีราเนส” ซีริลหัวเราะเบาๆก่อนหันมาที่เธอ “ไปกันเถอะเรนิส เดี๋ยวฉันเดินไปส่งเธอที่หน้าหอพัก”เอาเถอะ อย่างน้อยเขาก็ไม่ฉวยโอกาสไปส่งเธอถึงในห้อง แต่นี่อะไร ซีริลคว้ามือเธอมาจูงก่อนพาเธอเดินออกไป&nbsp;พระเจ้า…นี่มันเกิดอะไรขึ้น เธอไม่ใช่นางเอกนะการแสดงความเอาใจของเขาสมจริงเกินไปแล้วเมื่อเดินถึงหน้าหอพัก ตอนนี้หน้าเธอร้อนจนชาไปหมดแล้ว จะดึงมืออกจากซีริลก็ไม่กล้า เขาค่อยๆปล่อยมือก่อนมองหน้าเธอใบหน้าหล่อเหลาของเขามีรอยยิ้มบางๆที่ดูอ่อนโยน แววตาเขาดูอ่อนแสงลง พระเจ้าอีกครั้ง ดาเมจรุนแรงมาก“เรนิส ไม่สบายรึเปล่า หน้าแดงมากเลย” เขายกมือขึ้นมาแตะหน้าผากเธอเบาๆ “เหมือนตัวจะร้อนด้วย”โอ้ เรนิสอยากจะสลายเป็นอากาศหายไปตรงนั้น&nbsp;เธอไม่ได้ชอบเขาแบบชู้สาว แต่เธอไม่ชินกับการใกล้ชิดเด็กผู้ชายขนาดนี้ โดยเฉพาะเด็กผู้ชายหล่อๆ“เหมือนกับเพลียๆหน่อยค่ะ ขอตัวนะคะ” เรนิสตอบพลางหันหลังพุ่งตัวเข้าเทเลพอร์ททันทีเหมือนกลัวว่าเขาตามมา โดยไม่เห็นว่าซีริลยิ้มเล็กน้อย ดวงตาเขาเป็นประกายมีแววขบขันพระเจ้าช่วยด้วย เรนิสคิด นี่ถ้าเธอไม่ได้ทำไกด์บุค ไม่รู้จักซีริลแบบรู้ไส้รู้พุงรู้ไปถึงไส้ติ่งแล้ว เธอคงละลายเป็นปูนเหลวอยู่บนพื้นแทบเท้าเขาแน่นอน  

 </div> 
