 <div style="word-wrap: normal;width:90%;">หลังจากเก็บของเสร็จ เธอปลอบใจตัวเอง แม้ว่ารูทหายนะจะเยอะยิ่งกว่าถั่วงอก แต่เธอยังมีเวลา ตอนนี้ 8 ขวบ กว่าที่จะเข้าสู่โรงเรียนที่เป็นต้นเรื่องคืออายุ14 ระหว่างนี้เด็กที่มีฐานะจะเรียนที่บ้านโดยมีการจ้างครูมาสอน และถ้าเด็กสามัญชนจะเรียนในโรงเรียนของวิหารรวมกัน&nbsp;เมื่ออายุ 14 เด็กที่มีพลังเวทย์สูงพอ หรือเป็นชนชั้นสูง จะได้รับโอกาสการรับเข้าเรียนในโรงเรียนเวทย์ประจำอาณาจักรฟานส์ ซึ่งเป็นจุดเริ่มต้นของการเข้ารูทของนางเอกหรืออีกชื่อคือเส้นทางหายนะของเรนิส&nbsp;แต่จริงๆแล้วสำหรับนางเอกจะเริ่มต้นเกมตอนอายุ 12 เพื่อฝึกฝนตนเองและสร้างสกิลก่อนเข้าเรียน เพียงแต่มันไม่เกี่ยวอะไรกับเรนิส	เรนิสค่อยๆล้มตัวลงนอนบเตียงนุ่ม คืนนั้นเธอฝันถึงอดีตชาติที่แล้วของเธอ ตั้งแต่เด็ก เธอเคยมีครอบครัวที่อบอุ่น คู่แฝดที่รักกันมาก แต่ตอน 10 ขวบ ชีวิตก็เปลี่ยนไป พ่อของเธอเสียชีวิต แม่ของเธอแต่งงานใหม่กับเจ้านายที่ร่ำรวยในอีก2 ปีถัดมา พวกเขามีลูกใหม่ด้วยกัน ครอบครัวอบอุ่น แม่เอาพวกเธอมาฝากไว้กับป้าและส่งเงินให้ หลังจากนั้นชีวิตเธอแทบจะมีกันแค่ 2 คนพี่น้อง ป้าเองก็มีลูกของตัวเอง พวกเธอก็เหมือนเป็นส่วนเกินอีก พอขึ้นมัธยมปลาย พวกเธอก็มาอยู่หอพักกันเอง เธอเริ่มติดเกม จนมีช่วงหนึ่งคู่แฝดของเธอแนะนำให้เขียนไกด์เกมเพื่อหารายได้พิเศษ นั้นแหละ จุดเริ่มต้นของการจมอยู่กับตัวเองในโลกของคอมพิวเตอร์ เธอทำได้ทุกอย่างทั้งการเขียนโปรแกรม การทำคอมพิวเตอร์กราฟฟิก	ในความฝัน เธอเห็นช่วงชีวิตสุดท้ายของเธอ อะไรๆเหมือนจะดีขึ้น พวกเธอเรียนจบทำงาน มีอพารต์เมนท์เป็นของพวกเธอเอง จนกระทั่งไฟไหม้ครั้งนั้น สิ่งสุดท้ายที่จำได้คือควันเต็มไปหมด พวกเธอจับมือกันก่อนที่จะหมดสติไป	เรนิสมองเห็นคู่แฝดของเธอในความฝัน จำคำพูดสุดท้ายได้ “พวกเราเกิดวันเดียวกันนะ” ใช่ละ ประโยคถัดมาคงจะเป็นว่า พวกเราตายวันเดียวกันด้วย คืนนี้เรนิสเห็นคู่แฝดของเธออีกครั้ง “ใช้ชีวิตใหม่ให้ดีนะ” น้ำตาเธอไหลออกมาไม่หยุด &nbsp;	เช้าวันใหม่ เรนิสตื่นขึ้นมาด้วยน้ำตานองหน้า สาวใช้ที่เข้ามาตอนเช้าถึงกับตกใจ	“ท่านหญิงคะ ไม่สบายตรงไหนรึเปล่าคะ”	“ไม่เป็นไรแล้วล่ะ แอนนา ฉันแค่หลับไม่สนิทแค่นั้นเอง”	“ท่านหญิงจะลงไปรับอาหารเช้าที่ห้องอาหารพร้อมท่านดยุกและดัชเชส หรือจะให้ดิฉันนำขึ้นมาดีคะ”	“ไม่เป็นไร เดี๋ยวฉันลงไปเอง”	เรนิสปล่อยให้สาวใช้ช่วยแต่งตัว วันนี้เธอใส่ชุดสีฟ้าอ่อน ในตู้เสื้อผ้ามีแต่ชุดสีอ่อนหวานและสดใสตามแบบทีท่านแม่ชอบ เธอไม่ค่อยสนใจอยู่ละ มีอะไรก็ใสไปตามนั้น แต่ที่จำได้ในเกม เรนิสส่วนใหญ่จะใส่สีเข้มซึ่งดูเข้ากับผมสีดำของเธอมากกว่า หน้าตานางอิจฉาขนาดนี้ ใสสีหวานแหววคงไม่ค่อยเหมาะนั่นแหละ แต่ช่างเหอะ ซื้อใหม่ก็เปลือง ชาติก่อนของเธอก็ไม่เคยซื้อเสื้อผ้าเองอยู่แล้ว ใช้ของคู่แฝดตลอด มีอะไรก็ใส่		เมื่อเรนิสลงมาถึงห้องอาหาร ท่านพ่อและท่านแม่ของเธอนั่งรออยู่แล้ว ท่านพ่อเป็นชายหนุ่มหน้าตาดี เส้นผมสีดำ ดวงตาสีม่วง ขณะที่ท่านแม่เป็นหญิงสาวสวยมาก เส้นผมตรงสีเงิน ดวงตาสีเงิน งดงามราวกับเทพธิดา ทั้งคู่ยิ้มอย่างอ่อนโยนให้เรนิส อย่างน้อยยังมีความโชคดี ถึงเสียคู่แฝดที่รักมากๆไป อย่างน้อยชาตินี้ก็มีครอบครัวที่อบอุ่นมาแทน	หลังจากเวลาอาหารเช้าที่อบอุ่นผ่านไป ทั้งท่านพ่อท่านแม่ต่างโล่งใจที่เรนิสเริ่มออกจากห้องมาพบปะผู้คนบ้างหลังจากเก็บตัวในห้องมา3วัน ท่านพ่อรับปากจะหาครูมาสอนเรื่องการใช้เวทย์และความรู้พื้นฐานสำหรับเด็กก่อนเข้าโรงเรียนตอนอายุ 14&nbsp;จุดเริ่มต้นของการเรียน…เรียนพิเศษ เมื่อเกิดในโลกเวทมนตร์ก็ต้องเรียนเวทมนตร์ เธอถอนหายใจ อย่างน้อยต้องมีอะไรไปรับมือกับบรรดาพระเอกทั้งหลายเวลาถูกลอบสังหาร จะได้หนีได้ใครจะเป็นอย่างไรเธอไม่สนใจ เธอขอเอาตัวรอดพอ ส่วนความคิดจะไปวางแผนฆ่าใครเธอไม่มีอยู่ในหัวสักนิด เธอฆ่าได้แต่ปิศาจในเกมเท่านั้นแหละ ในชีวิตจริงขนาดแมลงสาบเธอยังฆ่าไม่ลงเลย	วันถัดมา เรนิสได้พบกับครูถึง 4 ท่าน โดยท่านแรก เป็นอาจารย์ด้านเวทย์มนต์ อายุประมาณ 40กว่าปี เชี่ยวชาญด้านเวทย์ไฟและลมเป็นพิเศษ จะมาสอนด้านการใช้เวทย์ไฟและลม&nbsp;&nbsp;&nbsp;&nbsp;&nbsp;&nbsp;สำหรับพลังเวทย์ มีระดับพื้นฐาน ระดับกลาง และระดับสูง แต่ละระดับแบ่งเป็น5 ชั้น เช่น ระดับพื้นฐานที่ 1-5 หลังจากเริ่มทดสอบพลังตอนอายุ8ปี พลังเวทย์จะอยู่ระดับพื้นฐาน1 แล้วค่อยๆเพิ่มตามการฝึกฝนและพรสวรรค์ โดยแต่ละธาตุจะมีระดับไม่เท่ากัน เช่นตอนนี้ของเรนิส เป็นระดับพื้นฐาน1 ทั้ง 3 ธาตุ&nbsp;&nbsp;&nbsp;&nbsp;&nbsp;&nbsp;แต่ถ้าถนัดหรือฝึกฝนธาตุไหนเป็นพิเศษ พลังของธาตุนั้นก็จะสูงกว่าธาตุอื่นๆได้ แต่ระดับเวทรวมจะเลื่อนได้ก็ต่อเมื่อเวททุกธาตุเลื่อนมาอยู่ระดับเดียวกันเช่นระดับ2เท่ากันทุกธาตุ ระดับเวทรวมก็จะเป็นระดับ 2 และระดับเวทของแต่ละธาตุจะห่างกันได้แค่1ระดับเท่านั้น ดังนั้นถ้าไม่พัฒนาธาตุไปพร้อมๆกัน ก็ไม่สามรถเลื่อนระดับได้ในระดับถัดไป สรุปคือแป๊กนั่นเองสำหรับธาตุจะมี ดิน น้ำ ลม ไฟ ไม้ เหล็ก ธาตุแสงซึ่งแบ่งย่อยเป็นแสงสายฟ้า ซึ่งใช้สำหรับต่อสู้เป็นหลัก และแสงแห่งการรักษา เป็นธาตุเยียวยาเป็นหลัก ธาตุมืดซึ่งไม่รู้ใช้ทำอะไร รวมทั้งหมด8 ธาตุ&nbsp;ปกติคนทั่วไปไม่มีพลังเวทย์ สามารถฝึกอาชีพต่างๆได้ เป็นอัศวินหรือนักฆ่าก็ได้ รวมถึงพ่อค้า ทำเกษตร แม้แต่ผู้เยียวยา แต่ขุนนางต้องมีเวทเท่านั้นจึงสามารถทำงานได้ ส่วนใหญ่คนมีพลังเวทจะมี1-2ธาตุ ถ้ามี 3 ธาตุขึ้นไปถือว่ามีพรสวรรค์ และมีข้อดีคือใช้พลังได้หลากหลาย แต่ข้อเสียคือต้องมีความพยายามมากขึ้นเพราะต้องฝึกหลายธาตุในการเลื่อนระดับเวทโดยรวมสำหรับอาชีพอื่นเช่นผู้เยียวยา ถ้ามีเวทย์แสงรักษาก็จะเป็นได้โดยอัตโนมัติ ซึ่งอาชีพนี้รับความับถือไม่แพ้ขุนนางเลยทีเดียว ข้อดีของการรักษาด้วยเวทย์แสงรักษาคือสามารถทำการรักษาได้เร็วไม่ต้องปรุงยา หากเป็นการรักษาการบาดเจ็บจะได้ผลดีและเร็วเมื่อเทียบกับสมุนไพร&nbsp;แต่หากเป็นการเจ็บป่วยด้วยเชื้อโรคหรือยาพิษจะแค่ช่วยบรรเทาอาการได้แต่ยังต้องการการรักษาด้วยการปรุงยาสมุนไพรร่วมด้วย&nbsp;ถ้าไม่มีธาตุแสงก็สามารถเป็นผู้เยียวยาโดยใช้การปรุงยา โดยต้องเป็นคนที่มีธาตุไม้และไฟ หรือไม้และน้ำ หรือถ้ามีไม้ ไฟ น้ำ จะถือว่าสมบูรณ์แบบสำหรับผู้เยียวยาด้วยสมุนไพร ร่วมกับการศึกษาตำราสมุนไพรสำหรับรักษาเพื่อปรุงยาเอา ทำการสร้างสมุนไพรด้วยเวท ข้อเสียคือกว่าจะผลิตยาได้เสียเวลานานไม่เหมือนธาตุแสงที่ปล่อยพลังรักษาได้เลย และยาที่ผลิตด้วยการใช้เวทสร้างสมุนไพรออกฤทธิ์ไม่ได้นาน ต้องรับประทานเพิ่มอีกหลายๆครั้งเมื่อเทียบกับการใช้สมุนไพรที่เกิดจากธรรมชาติสมุนไพรจากธรรมชาตินั้นหายาก ต้องเก็บจากป่าที่มีอันตราย ไม่เก็บบนภูเขาสูง การปลูกสมุนไพรบางชนิดทำได้ แต่บางชนิดไม่สามารถทำได้ต้องรอขึ้นเองตามธรรมชาติเท่านั้น ซึ่งจะมีราคาแพง แต่ยาที่ปรุงได้ฤทธิ์ของยาจะยาวนานกว่าการใช้สมุนไพรจากเวทมาก&nbsp;สำหรับคนที่ไม่มีพลังเวทเลยก็สามารถเป็นผู้เยียวยาได้เช่นกันโดยการศึกษาด้านสมุนไพรและปรุงยาโดยการใช้ไฟ“อาจารย์คะ” เธอถามขึ้นมา “เวทธาตุไหนที่มีพลังการต่อสู้สูงที่สุดคะ”เธอพอเดาได้อยู่ว่าน่าจะเป็นธาตุไหน…แต่อดไม่ได้ที่จะถามว่าเป็นไปตามที่เธอคิดหรือเปล่า“สูงที่สุดน่าจะเป็นเวทสายฟ้า” อาจารย์ตอบมาอย่างเคร่งขรึม “ส่วนธาตุที่พลังโจมตีต่ำที่สุดเป็นธาตุไม้”เธอถอนหายใจ…ธาตุสายฟ้า นั่นไม่ใช่ธาตุของนางเอกเกมอย่างเจนนี่ กับพระเอกหมายเลขหนึ่งหรือไง	เนื่องจากเธอมีธาตุไม้และไฟ ครูคนที่ 2 อาจารย์ชาลี จึงเป็นอาจารย์เวทย์และผู้เยียวยา เด่นธาตุไม้ และไฟ จะมาสอนการใช้เวทย์ธาตุไม้โดยเฉพาะ และสอนปรุงยาด้วย อาจารย์เป็นชายสูงวัยอายุประมาณ 60 หนวดขาว ศีรษะล้านท่าทางใจดี	“อาจารย์ สามารถสอนปรุงยาพิษได้ไหมคะ” เธอถามขึ้นด้วยความหวัง	“ท่านหญิง ยาพิษนั้นเป็นสิ่งผิดกฎหมายสำหรับอาณาจักร”	เรนิสอ้าปากหวอด้วยความงุนงง ผิดกฎหมาย…แต่ที่จำได้ในเกมมีฉากวางยาพิษไม่ใช่หรือไง ตอนจบเกมมีตัวโกงพลาดดื่มไวน์ผสมยาพิษจนตายด้วย	“ท่านหญิงยังเด็ก ยังต้องเรียนรู้อีกมาก การเป็นผู้เยียวยาที่ดีต้องช่วยเหลือคน ไม่ใช่ทำร้ายคน”	ไม่เข้าใจ ในเมื่อมันผิดกฎหมาย ทำไมเธอถูกวางยาพิษตายได้…	ครูคนที่ 3 เป็นครูสอนมารยาท ดนตรีและเต้นรำ โดยเป็นสุภาพสตรีมาจากเมืองหลวง ชื่อเลดี้มาร์ธา เป็นสุภาพสตรีอายุประมาณ 40 ดูท้วมนิดๆแต่บุคลิกโดดเด่นสง่างามไม่แพ้ท่านแม่ผู้สูงศักดิ์ทีดียว โดยเลดี้มาร์ธาจะทำหน้าที่เป็นครูพี่เลี้ยงให้กับเรนิสด้วย	“ท่านหญิง การเป็นชนชั้นสูง เวลายิ้มต้องแย้มปากน้อยๆอย่าให้เห็นฟัน” เลดี้มาร์ธาบอกเธอ&nbsp;	“เวลานั่งต้องวางมือไว้บนตัก เท้าต้องชิด หลังต้องตรง”	เรนิสถอนหายใจรอบที่ไม่รู้เท่าไหร่	ภายในเวลาสั้นๆไม่กี่วัน เลดี้มาร์ธาสรุปได้ว่า “ท่านหญิงขาดพรสวรรค์ด้านดนตรี ดังนั้นต้องพยายามให้มาก”&nbsp;	พยายามให้มากหมายถึง การเพิ่มการบ้านวิชาดนตรี…ซึ่งแทบทำให้เธอขาดใจ	ครูคนที่ 4 สอนเรื่องความรู้ทั่วไป เศรษฐศาสตร์และการปกครอง เป็นคุณครูชายวัยกลางคนอีกคนที่ดูเข้มงวด ผมเรียบแปล้และมีหนวดดำเรียวสวย	เรนิสจะเรียนวันละ 2 วิชา สลับกันทั้ง4 วิชาไปเรื่อยๆ ไม่มีวันหยุด	เธออยู่อย่างสงบสุขและเริ่มยอมรับชะตากรรมได้ไม่กี่วัน มีขุนนางมาจากเมืองหลวง แจ้งว่าพระราชาต้องการพบท่านพ่อ และครอบครัว ให้เดินทางเข้าเมืองหลวงทันที&nbsp;	เรนิสเกาะขอบประตูแอบฟังผู้ใหญ่คุยกัน…เธออยากจะร้องไห้…นี่เป็นจุดเริ่มต้นของรูทหายนะของเธอแน่ๆ
 </div> 
