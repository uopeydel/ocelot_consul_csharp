 <div style="word-wrap: normal;width:90%;">
			
				
    ในเดือน5 เทศกาลสอบมาถึงก่อนที่จะเข้าช่วงประลองประจำเทอมสัปดาห์ต่อไป   &nbsp;  หลังจากเหตุการณ์ปะทะดุเดือดในห้องพักของแวน วีราเนสมีรอยข่วนที่หน้าทำให้ต้องเก็บตัว เพราะมีข่าวลือว่าอาจต้องถูกถอดจากการเป็นนางเอกละครหากแผลหายไม่ทัน   พอหัวหน้าถูกพักงาน ช่วงนี้บรรดานางร้ายขาจรต่างอยู่ในความสงบ เรนิส พลอยได้อานิสงค์ไปด้วย เพราะวีราเนสไม่มาหาเรื่องเธออีก น่าแปลก ในเกม วีราเนสจะญาติดีกับเรนิสไม่น้อยเพื่อใช้เป็นเครื่องมือ แต่ไม่เข้าใจว่าพอเธอไม่ร่วมมือกำจัดเจนนี่ทำไมหอกของวีราเนสถึงหันมาทางเธอได้   เหตุการณ์ที่เกิดกับแวนมีคนพึงพอใจหลายคน เช่นเบลล่าที่เกลียดผู้ชายเจ้าชู้ รวมถึงเรนิสเช่นกัน แวนเป็นพระเอกที่เธอชอบน้อยที่สุด ความสงบที่ได้มาคงยาวถึงปิดภาคเรียนเพราะวีราเนสต้องซ้อมละคร   ต้องขอบคุณเจนนี่ที่คิดแผนแบ่งแยกเพื่อทำลายได้ ฉลาดสมเป็นนางเอกจริงๆ แต่ในเกมเธอไม่คุ้นว่ามีฉากนี้ ช่างเหอะ พล็อตมันเปลี่ยนไปเยอะละ ผลจากเหตุการณ์วิวาทในห้องแวน วีราเนสมีรอยข่วนที่หน้า3-4รอย ซึ่งเธออับอายมากต้องใช้ผ้าคลุมปิดหน้าครึ่งล่างไว้เวลามาเรียน จูเลียมีรอยช้ำที่หน้าผากเริ่มจางลงบ้างละ ส่วนริต้าได้ข่าวว่าปากบวมต้องใส่ผ้าคลุมหน้าเหมือนวีราเนส ไม่นับบาดแผลตามตัวที่อยู่ในเสื้อผ้า คงจะมีเหมือนกัน ท่านหญิงจูดิธกับญาติของเธอก็มีรอยช้ำตามตัวและใบหน้า แต่ที่หนักสุดน่าจะเป็นพี่สาวทั้ง2ของราเชล ได้ยินว่าหยุดเรียนไป1สัปดาห์ คนหนึ่งดั้งจมูกหัก ส่วนอีกคนกรามหลุด นับเป็นการต่อสู้แย่งผู้ชายที่ดุเดือดจริงๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การสอบกลางภาคผ่านไปอย่างสงบ โชคดีที่มีสอบเฉพาะวิชาหลัก ไม่รวมวิชาเลือก ไม่งั้นเรนิสคงต้องเตรียมสอบซ่อมวิชาสมุนไพรและปรุงยา ทุกคนจะสอบแค่ความรู้พื้นฐาน ความรู้เวทย์ทั่วไปเท่านั้น แต่ข้อสอบมีหลายชุดรวมสอบทั้งหมด3วัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังการสอบ สัปดาห์ถัดไปเป็นการประลอง ผู้เข้าประลองจะได้คะแนนเพิ่ม และนักเรียนโดยเฉพาะนักเรียนทุนจะต้องมีเกณฑ์ผ่าน หากไม่ผ่านจะถูกคัดออก ดังนั้นคนที่เข้าประลองจะมีหลักๆ2ส่วนคือ คนที่กลัวว่าคะแนนไม่ผ่านเกณฑ์ อย่างเช่นเธมม์ กับกลุ่มที่ต้องการต่อสู้ไม่ว่าเพื่อหน้าตาหรือต้องการฝึกฝีมือ ไม่ก็เงินรางวัล รางวัลชนะเลิศเป็นเงินพระราชทานจากพระราชาสูงถึง100เหรียญทอง รางวัลที่2 แค่20เหรียญทอง ส่วนผู้เข้ารอบก่อนชิงชนะเลิศแต่แพ้จะได้ปากกาเวทย์อย่างดี ราคาอย่างประมาณ3เหรียญทอง รางวัลช่างแตกต่างกันชัดเจน คะแนนที่ได้จะเพิ่มขึ้นในแต่ละรอบด้วย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การประลองจะจับฉลาก หากโชคดีอาจจะเข้ารอบที่2โดยไม่ต้องสู้ ทั้งนี้ขึ้นกับจำนวนผู้สมัครว่ามากหรือน้อย ปีที่1-2จะแข่งรวมกัน และแยกปีที่3-4 โดยปีที่1-2จะสู้ก่อน ระยะเวลาไม่แน่นอนขึ้นกับว่าการต่อสู้จะสิ้นสุดเมื่อไหร่ การที่จะชนะจะมี4แบบ คือ   1.คู่ต่อสู้ยอมแพ้   2.คู่ต่อสู้ล้มนับถึง10แล้วไม่ลุก   3.กรรมการประเมินแล้วไม่สามารถสู้ต่อได้   และสุดท้าย อวัยวะส่วนหนึ่งของคู่ต่อสู้สัมผัสพื้นนอกเวที   &nbsp;  ส่วนการบาดเจ็บเกิดขึ้นได้ แต่ก็มีอาจารย์คอยดูอยู่และมีเวทย์ควบคุม หากมีการใช้เวทย์ที่รุนแรงเกินไปจะถูกลดทอนความแรงลงไม่ให้นักเรียนเป็นอันตรายแต่ไม่รวมอาวุธ ดังนั้นหากคู่ต่อสู้นำอาวุธขึ้นมาต้องใช้เวทย์กำจัดอาวุธออกไปก่อน ยังไงก็ตาม อาจารย์ที่เป็นผู้เยียวยาจะดูแลรอบสนามประลอง  เรนิสภาวนาให้จับคู่ไม่เจอตัวละครหลัก แต่เรนิสอาจจะโชคไม่ดีขนาดนั้น ตามเกมเรนิสที่เป็นนางร้ายเบอร์1โอกาสที่จะเจอเจนนี่จะสูงมาก เจนนี่เป็นผู้ใช้เวทย์แสงสายฟ้าซึ่งมีดาเมจจากการโจมตีสูงสุดแถมสามารถโจมตีระยะไกลได้ นางเอกกับพระเอกเบอร์1อย่างซีริล ก็แบบนี้แหละ มีสกิลขี้โกง เรนิสต้องเตรียมวิธีรับมือไว้  ในการประลองรอบแรก เรนิสจับคู่ได้เจนนี่จริงๆ ในเกมเรนิสพลังเวทย์ต่ำกว่าเจนนี่เพราะไม่ค่อยได้ฝึกมัวแต่ตามตื้อคู่หมั้น เจนนี่ใช้เวทย์สายฟ้าทีเดียวเรนิสก็เสร็จละ บทสรุปของฉากนี้คือเจนนี่ใช้เวทย์แสงสายฟ้าจัดการผ่าใส่เรนิสตั้งแต่เริ่มสู้ แค่ทีเดียวเรนิสดำเป็นตอตะโกเลย แต่ตอนนี้ไม่เหมือนเดิมแล้ว เพื่อเงินรางวัล เรนิสสู้ตาย  &nbsp;  สนามประลองรอบแรก เจนนี่ขึ้นมารอแล้ว เธอสวมชุดนักเรียนแบบกางเกงเหมือนนักเรียนชายเช่นเดียวกับเรนิสที่ตามขึ้นมา คนมาดูรอบนี้เยอะมาก เนื่องจากทั้งเจนนี่และเรนิสต่างขึ้นชื่อว่าเป็นสาวสวยประจำโรงเรียน เจนนี่มีเวทย์4ธาตุ และธาตุที่โจมตีรุนแรงอย่างเวทย์แสงสายฟ้า ส่วนเรนิสมี3ธาตุและเป็นผู้ใช้เวทย์ระดับกลางขั้นที่1 ซึ่งในปีที่1-2นับจำนวนแล้วมีไม่ถึง5คน  บ่อนพนันผิดระเบียบโรงเรียนเปิดให้แทง เหมือนกับว่าเรตของเจนนี่กับเรนิสสูสีกันทีเดียว เรนิสแม้จะอยากได้เงินแค่ไหนก็ไม่กล้าแทงหรอกนะกลัวเงินสูญ เธอยังไม่แน่ใจด้วยซ้ำว่าจะเป็นไปตามพล็อตเกมไหมที่เธอถูกฟ้าผ่าเป็นตอตะโก  เรนิสก้าวขึ้นเวทีประลอง เจนนี่ดูไม่เป็นตัวของตัวเองนัก เธอดูตะลึงและเหม่อลอยยามมองมาที่เรนิส พออาจารย์ประกาศเริ่ม เรนิสพุ่งตัวเข้าประชิดเจนนี่ทันทีเพราะเวทย์แสงสายฟ้าการโจมตีระยะใกล้จะเสี่ยงโดนตัวเองได้ ดังนั้นเรนิสจึงชิงได้เปรียบก่อนเข้าใกล้เจนนี่ แต่ว่า...เจนนี่ยังคงเหม่อลอยและไม่ขยับตัว เรนิสลองใช้เวทย์ลมดันเจนนี่ออกไป และฉากที่ทุกคนไม่คิดว่าจะได้เห็น เจนนี่ตกเวทีในการโจมตีครั้งแรกและครั้งเดียวของเรนิส เวทย์ลมธรรมดาดันเจนนี่ลงไปเฉยๆ เรนิสก็คิดไม่ถึงเหมือนกัน รู้สึกว่าเป็นเรื่องจริงตอนอาจารย์ที่เป็นกรรมการประกาศให้เรนิสเป็นผู้ชนะ  น่าเสียดาย รู้เงินลงเงินพนันข้างตัวเองไว้หน่อยก็ดี  เรนิสรู้สึกเหมือนตัวเองเป็นแม่ทัพออกศึก เตรียมพร้อมทุกอย่าง บุกไปแล้วไม่ได้สู้ เจอค่ายเปล่า แม้แต่ทหารเลวซักคนยังไม่เจอ  &nbsp;  เพื่อนๆอย่างราเชลและลิซวิ่งมาดูเจนนี่ เจนนี่ตอบกลับไปว่าไม่เป็นไร ก่อนจะมานั่งข้างสนาม เธอดูไม่เป็นปรกตินัก เรนิสขมวดคิ้วเล็กน้อย เจนนี่ดูแปลกๆไป ช่างเหอะ ชนะนางเอกได้ทางข้างหน้าก็สะดวกขึ้นแล้ว เรนิสกลับมานั่งรอการต่อสู้รอบต่อไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่เหมือนคุยอะไรกับราเชลสักอย่างก่อนที่จะมีการนำเมล็ดข้าวโพดมา เจนนี่ใช้เวทย์ไฟคั่วข้าวโพดใส่ถุงขายกับราเชลอยู่ข้างเวที ในขณะที่ลิซและมิคาเอลขายน้ำ หรือเจนนี่ยอมให้เธอชนะง่ายๆเพื่อไปเอาดีทางการขายของ เป็นไปได้ทีเดียว คนมารุมซื้อไม่น้อย ก็คนขายทั้งสวยทั้งหล่อนี่นา สักพักเธอเห็นอเล็กซิสถือเมล็ดข้าวโพดมาให้เจนนี่คั่วเพิ่มพร้อมกับช่วยขายด้วย สองคนนั่นไปสนิทกันตอนไหนนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; รอบถัดไป เรนิสยังโชคไม่ดีอีก เธอต้องเจอกับแวนที่พึ่งชนะ โชคดีซีริลไม่ลงประลอง มีแค่ซิลบาสเตียน ส่วนมิคาเอลไม่ถนัดเวทย์ต่อสู้และไม่ชอบแนวนี้อยู่แล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   แวนและเรนิสยืนประจันหน้ากันกลางเวที แวนยิ้มกรุ้มกริ่มให้เรนิส  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ถึงเรนิสจะสวยมาก แต่ว่าการประลองออมมือให้ไม่ได้นะ ถ้าใบหน้าสวยๆของเรนิสเป็นรอย รุ่นพี่อย่างฉันคงปวดใจ” ใช่เลย ประโยคนี้และที่นายแวนพูดกับนางเอก นี่นายโดนพังห้องไปยังไม่เข็ดใช่ไหม นิสัยเสียๆนี่เลิกไม่ได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฝากเนื้อฝากตัวด้วยค่ะรุ่นพี่” เรนิสตัดจบ รีบๆสู้กันดีกว่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   อาจารย์ประกาศให้เริ่มได้ เรนิสโจมตีด้วยเวทย์ธาตุลมพายุหมุน แวนกระโดดหลบก่อนใช้เวทย์ธาตุเหล็กเสกดาบพุ่งใส่เธอ เรนิสใช้เวทย์ไฟทำลายดาบทิ้งก่อนร่ายเวทย์ไฟเป็นลูกๆกระหน่ำยิงใส่แวน แวนหลบอย่างทุลักทุเล แวนจะสู้เรนิสได้อย่างไรในเมื่อเรนิสชำนาญด้านการร่ายเวทย์เป็นชุดๆ ร่ายเวทย์ได้ไวกว่า แถมระดับเวทย์ยังสูงกว่าแวน เวลานี้แวนยังอยู่แค่ระดับพื้นฐาน5 เทียบในรุ่นแล้วนับว่าเก่งแต่เทียบเรนิสไม่ได้หรอก แต่ถ้าเทียบสกิลแบบอัศวิน แวนย่อมเหนือกว่าเรนิสมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แวนเริ่มโต้กลับด้วยเวทย์ไฟบ้าง แต่จำนวนยังสู้ของเรนิสไม่ได้ ทำให้ชายเสื้อคลุมแวนติดไฟบ้างต้องร่ายเวทย์น้ำมาดับไฟ แวนเสกน้ำแข็งพุ่งใส่ลูกไฟชุดใหญ่ของเรนิสก่อนที่เรนิสจะเสกดาบลมมาฟาดใส่ แวนหลบได้ทัน เหมือนแวนจะเริ่มรู้ตัวว่าถ้าสู้ด้วยเวทย์ไม่มีทางชนะเรนิสได้จึงเริ่มพุ่งตัวมาประชิด เรนิสกกระโดดหลบก่อนร่ายเวทย์ลมกระแทกแวนกลับไป แวนกลบเวทย์ลมก่อนพุ่งตัวมาใหม่ เรนิสกระโดดหลบ ก่อนที่จะเสียหลักถูกแวนกระชากคอเสื้อขาด แล้วเธอล้มทับบนตัวแวน เสื้อของเรนิสขาดตรงคอเสื้อเว้ามาถึงช่วงอก ไม่ได้เห็นทรวงอกชัดเจน แค่เนินอกเท่านั้นแหละแต่แวน...แน่นิ่งไปแล้ว อย่าบอกนะว่าแรงกระแทกทำให้ศีรษะกระทบกระเทือน ถึงกับมีเลือดกำเดาไหลออกมา อาจารย์นับ1-10แวนยังลุกมาไม่ขึ้น เรนิสเป็นฝ่ายชนะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอกังวลไม่น้อยว่าแวนจะบาดเจ็บสาหัส แต่เบลล่าที่ชนะการประลองอีกสนามไป2รอบแล้วและมารอให้กำลังใจเธอแบะปากอย่างรังเกียจ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ท่านชายแวนนั่น เห็นเนินอกเธอแล้วหน้ามืดไป บ้ากามขนาดนี้สมควรแล้วที่ห้องโดนถล่ม” เบลล่ากระแทกเสียง  “ช่างเป็นคนที่น่ารังเกียจจริงๆ” เธโอที่ไม่รู้มาตั้งแต่เมื่อไหร่แทรกตัวขึ้นพูด  “...” นี่แวนเป็นพระเอกคนหนึ่งจริงๆหรอ มาตรฐานผู้ผลิตเกมย่ำแย่มาก  &nbsp;  เรนิสกลับไปเปลี่ยนเสื้อคลุมที่เปื้อนกับเสื้อเชิ้ตที่ขาดแล้วกลับมาดูการประลองต่อในรอบบ่าย เบลล่าชนะการต่อสู้รอบที่3ไปแล้ว และกำลังสู้รอบที่4 ซึ่งการต่อสู้ของเบลล่ากับซิลบาสเตียนที่กำลังอยู่ช่วงสำคัญ ซิลบาสเตียนเสกเวทย์ไฟมาทำลายดาบน้ำแข็งของเบลล่า ก่อนที่เบลล่าจะใช้เวทย์พายุหิมะมาถล่มซิลบาสเตียน เบลล่านี่โหดใช่ย่อย ทุกคนคิดว่าเบลล่าจะชนะด้วยระดับเวทย์ชั้นกลางขั้นที่1ของเธอที่เสกพายุหิมะได้แข็งแกร่ง แต่ซิลบาสเตียนกลับเสกพายุหิมะลูกที่เล็กกว่ามารวมกับพายุของเบลล่าก่อนที่จะละลายหิมะทั้งหมดเป็นน้ำท่วมสนามและเข้าประชิดเบลล่าก่อนโยน ใช่ จับเบลล่าโยนลงนอกเวที  “ซิลบาสเตียน เราเป็นลูกพี่ลูกน้องกันนะ” เบลล่าที่นั่งอยู่ข้างสนามน้ำตาคลอ ด้วยความสวยฉบับอาณาจักรไอซ์ของเธอกับน้ำตาที่เอ่อที่ดวงตาสีเงินกลมโตทำให้ดูบอบบางและน่าสงสาร หลังจากที่มีการประกาศว่า ซิลบาสเตียนชนะ  “นี่มันการประลอง ฉันอยากชนะ” ซิลบาสเตียนตอบอย่างไม่แยแส ซิลบาสเตียนเข้าสู่รอบที่5 ซึ่งเป็นรอบรองชนะเลิศแล้ว   &nbsp;  เรนิสต้องเข้าสู่การต่อสู้รอบที่3 คราวนี้เธอเจอกับรุ่นพี่ปี2คนหนึ่งที่ชำนาญเวทย์ธาตุไฟ เขามีธาตุไฟอย่างเดียวแต่พลังเวทย์อยู่ระดับกลางขั้น1เท่ากับเธอ การต่อสู้กับธาตุไฟใช้ธาตุน้ำจะดีที่สุด ปัญหาคือเธอดันไม่มีธาตุน้ำ  การต่อสู้เต็มไปด้วยไฟ และไฟ ต่างฝ่ายต่างยิงไฟจนลุกท่วมเวที ขี้เถ้าและเขม่าควันเต็มไปหมด พอต่างฝ่ายต่างร่ายเวทย์ไฟจุดเต็มเวทีแล้ว เรนิสใช้เวทย์ธาตุลมพัดไฟและควันทั้งหมด ใช่เธอใช้แต่เวทย์ไฟจนคู่ต่อสู้ลืมไปแล้วว่าเธอใช้เวทย์อื่นได้อีกไฟโหมไปทางรุ่นพี่ชายคนนั้น เขากระโดดหลบแต่ก็หลบมาเจอเวทย์ลมของเรนิสอีกระลอก เธอซัดเขาจนตกเวที เรนิสชนะอีกครั้ง  อาจารย์ตัดสินใจให้เธอไปพักเปลี่ยนเสื้อผ้าก่อน และรอคู่ต่อสู้คนถัดไป การที่ต่างฝ่ายต่างใช้เวทย์ไฟทำให้ทั้งคู่มอมแมมไปด้วยเขม่าควัน ไม่เหมือนพวกใช้ธาตุน้ำ ดูอย่างเบลล่าสิ ผ่านมา4สนาม ไม่ต้องเปลี่ยนเสื้อผ้าใหม่เลยสักชุด  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสยังคงโชคไม่ดีต่อไป คู่ต่อสู้คนถัดไปของเธอคือมิแรนด้า เด็กสาวผมสีเขียวดวงตาสีมรกตส่งแววตาท้าทายมาให้เรนิส มองแล้วเหมือนงูเขียวตัวหนึ่งที่พร้อมจะฉกหญิงสาวผู้บอบบางอย่างเรนิสเสียจริงๆ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิแรนด้าเป็นผู้ใช้เวทย์ไฟและดิน เป็นที่รู้กันว่าเวทย์ดินและไม้มีระดับการต่อสู้ต่ำเมื่อเทียบกับธาตุอื่นๆ ดังนั้นคาดว่าจะเป็นการต่อสู้ที่เลอะไปด้วยเขม่าควันอีกแน่ๆ เพราะมิแรนด้าน่าจะใช้เวทย์ไฟเป็นหลัก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิแรนด้าเดินขึ้นเวทีมาเผชิญหน้ากับเรนิส เจ้าหล่อนมองขึ้นไปบนอัฒจันทร์ เรนิสมองตามสายตาของมิแรนด้า อ้อ เจ้าชายซีริล งานนี้มิแรนด้าคงจะเอาเธอหนักน่าดู ถือเป็นการวิวาทแย่งผู้ชายได้ไหมเนี่ย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิแรนด้าเริ่มการโจมตีด้วยลูกไฟขนาดใหญ่ เรนิสหลบและใช้เวทย์ลมพัดลูกไฟกลับก่อนที่มิแรนด้าจะสลายมันแล้วยิงลูกใหม่มา เรนิสใช้เวทย์พัดไปทางอื่น ลูกไฟกระแทกเวทีทำเวทีระเบิดไปเล็กน้อย เรนิสส่งลูกไฟเล็กๆหลายลูกยิงไปเป็นชุด มิแรนด้ายิงลูกไฟโต้กลับมาบ้าง การต่อสู้เป็นการต่อสู้ฉันยิงมาเธอยิงไปอยู่ช่วงหนึ่ง เหมือนเรนิสจะได้เปรียบเพราะยิงได้ถี่กว่า ก่อนที่มิแรนด้าจะใช้เวทย์เรียกเศษหินที่แตกๆตามเวทีขึ้นมา เธอเริ่มใช้เวทย์ธาตุดินแล้ว เศษหินนับร้อยถูกซัดใส่ ดูจะเน้นใบหน้าของเรนิสเป็นพิเศษ เรนิสใช้เวทย์ลมปัดได้หมด ระดับพลังเวทย์ของเรนิสสูงกว่ามิแรนด้าทำให้เธอได้เปรียบบ้าง มิแรนด้ายังไม่ยอมหยุด เธอเสกลูกไฟเล็กๆหลายลูกพุ่งไปที่หน้าของเรนิส เรนิสใช้เวทย์ไฟยิงสวนให้ลูกไฟพวกนั้นสลายไป เธอบล็อคได้แต่การที่จ้องโจมตีใบหน้าเธอนับว่าไม่ถูกต้องนะ นี่กะให้เธอเสียโฉมหรือไง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิแรนด้าจ้องเรนิสด้วยสายตาเกลียดชัง นี่หล่อนจ้องจะงาบคู่หมั้นของเธออยู่ไม่ใช่หรอ ความจริงแล้วควรจะเป็นเรนิสที่เกลียดมิแรนด้ามากกว่านะ  เรนิสเสกลูกไฟอีกหลายลูกยิงใส่มิแรนด้าซึ่งโต้กลับมาเช่นกัน ระหว่างที่ต่างฝ่ายต่างยิงกันอย่างเมามัน มิแรนด้าก็พูดออกมา  “นี่เรนิส ซีริลเขาไม่ได้รักเธอ” นี่หล่อนเอาเวลามาพูดไม่กลัวร่ายเวทย์ไม่ทันเลยหรอ เรนิสส่งดาบลมใส่มิแรนด้าที่หลบไม่พ้นโดนที่แขนจนเสื้อขาดเป็นรอยและมีเลือดซึมเล็กน้อย แผนทำร้ายจิตใจหรอ ไม่รู้สึกเลย ดีพูดมาเยอะๆจะได้ร่ายเวทย์ไม่ทัน  “ทำไมไม่ยกเลิกการหมั้นไปเสียซะ” มิแรนด้ายังไม่หยุดพูดอีก นี่ถ้าเรนิสเป็นฝ่ายถอนหมั้นได้คงถอนไปต้องหลายปีแล้ว ไม่ต้องมาอกสั่นขวัญแขวนขนาดนี้ ใครกล้าถอนหมั้นเจ้าชายอันดับ1 ไม่ต้องรอพระราชาจัดการ ซีริลอาจจะลงมือฆ่าเธอเสียเองที่ทำให้เขาเสียหน้า ในเมื่อมิแรนด้ามัวแต่พูด เรนิสก็ไม่หยุดร่ายเวทย์ดาบลมซัดใส่อีก2-3ที มิแรนด้าหลบพ้นไปบางส่วน แต่แขนเสื้ออีกข้างก็ขาดจนได้  “ซีริลกับฉัน เราเป็นของกันและกันแล้ว” คิดทำร้ายจิตใจต่อหรือไง ไม่ได้ผลหรอกนะ เรนิสคิด ก่อนใช้คำพูดโต้กลับไปบ้าง “แล้วซีริลเขารู้รึเปล่าว่าเธอจะเอาเรื่องแบบนี้มาเล่าให้ฉันฟังบนเวที”  “มันเป็นความจริง” มิแรนด้าเถียง ตอนนี้ทั้ง2ฝ่ายหยุดร่ายเวทย์มาทะเลาะกันแทน คนที่นั่งอยู่ในแถวแรกที่ใกล้ที่สุดน่าจะได้ยินคำพูดพวกนี้  “แล้วเฌอร์รู้รึยัง” เรนิสยิ้มเจ้าเล่ห์ เธอลองทำแบบนี้ในกระจกหลายทีแล้ว เป็นรอยยิ้มร้ายกาจแบบนางอิจฉามาเต็มเลย คราวนี้มิแรนด้าดูอึ้งไป  “แล้วนั่น ซีริลอยู่ข้างหลัง เขาดูโกรธเธอดีเดียวเลย มิแรนด้า” เรนิสแสยะยิ้มชั่วร้ายกว่าเดิม แบบนี้แหละที่เรนิสในเกมชอบยิ้ม เธอลองทำหน้ากระจกมาละ น่ากลัวใช้ได้ มิแรนด้าสะดุ้งก่อนหันหลังกลับไปดู และเรนิสใช้เวทย์ไฟโจมตีช่วงที่มิแรนด้าเผลอ ลูกไฟยักษ์ซัดมิแรนด้าตกลงไปข้างเวทีด้วยสภาพสะบักสะบอมเต็มไปด้วยเขม่า  อันที่จริงเธอใช้เวทย์ลมซัดมิแรนด้าเหมือนกับที่จัดการเจนนี่ก็ได้ แต่พอดีเธอหมั่นไส้ ใช้เวทย์ไฟซัด สภาพจะดูยับเยินกว่าเยอะ หึๆ  เรนิสชนะอีกครั้ง เธอเข้าสู่รอบรองชนะเลิศซึ่งจัดในวันถัดไป  การต่อสู้ต้องใช้สมองด้วยไม่ได้ใช้แต่แรง และมีหลายวิธีในการเอาชนะ    &nbsp;  

 </div> 
