 <div style="word-wrap: normal;width:90%;">
			
				
  Chapter 35 เจนนี่ : ความทรงจำเก่าๆ	หลังจากจัดการกับแวนและแฟนคลับของเขาเสร็จไป เจนนี่ก็ได้รับความสงบ ตั้งแต่เปิดเรียนมานับว่าช่วงเวลานี้เจนนี่สบายใจที่สุด วีราเนสและพรรคพวกสงบเสงี่ยมลงไปมาก และแวนไม่กล้ามายุ่งกับเจนนี่อีก&nbsp;รู้อย่างนี้เธอทำไปนานแล้ว	การสอบผ่านไปอย่างราบรื่น เจนนี่เตรียมตัวมาดีไม่มีอะไรต้องกังวล หลังการสอบ เจนนี่ต้องเตรียมตัวสำหรับการประลอง&nbsp;ทำไมเจนนี่ต้องประลองหรือ มันเป็นความรู้สึกบางอย่างที่บอกเจนนี่ว่าต้องสมัครประลอง ใช่ เหมือนกับความรู้สึกที่หลายๆครั้งเจนนี่รู้สึกว่าเคยเจอคนหลายๆคนมาก่อน เช่น มิคาเอล เจ้าชายซีริล เรนิส แวน และวีราเนส ไม่รู้สิ มันเหมือนเดจาวู	ราเชลมีความคิดอยากหารายได้พิเศษช่วงงานประลอง เธอลองไปติดต่อถามทางอาจารย์พบว่านักเรียนสามารถขายของกินเล่นได้ เจนนี่ตัดสินใจเสนอข้าวโพดคั่ว ทำง่ายๆ แค่หาเมล็ดข้าวโพดแบบที่ทำป๊อบคอร์นแล้วใช้กระทะกับเวทย์ไฟคั่วกันข้างเวทีเลย ขายถุงละ 5เหรียญเงิน กำไรเห็นๆ เมล็ดข้าวโพดฤดูร้อนอย่างเดือน5นี้หาไม่ยากเลยแถมราคาถูก กระสอบละ5 เหรียญเงิน ลิซชวนมิคาเอลมาร่วมขบวนการด้วยโดยการทำน้ำหวานขาย ลิซกับมิคาเอลเป็นคนปรุงน้ำหวานส่วนราเชลจะเป็นคนใช้วเทย์เสกน้ำแข็งให้เย็น นอกจากนี้ตอนที่พวกเธอคุยกัน อเล็กซิส ประธานรุ่นที่โผล่มาจากที่ไหนไม่รู้ก็เสนอจะช่วยหาเมล็ดข้าวโพดมาให้ด้วย พวกเธอเตรียมอุปกรณ์และแบ่งหน้าที่กันพร้อม ใช่พร้อมแล้วสำหรับการค้าช่วงงานประลอง	สำหรับการประลอง รอบแรก เจนนี่จับฉลากได้เรนิส นับเป็นคู่ต่อสู้ที่น่ากลัวทีเดียว ลิซดูกังวลแทนเธอไม่น้อย	“เจนนี่ ถ้าไม่ไหวก็ยอมแพ้มานะ เรนิสอยู่ระดับกลางขั้นที่1 สูงกว่าเธอตั้ง2ขั้น”“นั่นสิ การแบ่งแบบชั้นปีที่ไม่ถูกต้องเลย น่าจะเอาพวกที่ระดับเวทเดียวกันไปสู้กันเอง” ราเชลบ่นบ้าง แต่ตรรกะนี้ดูประหลาดไปบ้างอยู่นะ ถ้าระดับเดียวกันปี 4 ก็สู้กับปี 1ได้หรอ ไม่น่านะ“เอาเหอะ เวทธาตุสายฟ้าขึ้นชื่อว่ารุนแรงที่สุด เจนนี่อาจจะชนะก็ได้ ถ้าเจนนี่ชิงโจมตีเร็วให้เสร็จแต่แรก” มิคาเอลให้กำลังใจ แต่ลิซกลับมองมาด้วยสายตาอิจฉาแวบหนึ่งที่จางหายไปอย่างรวดเร็ว“คราวหน้าลิซจะประลองบ้าง มิคาเอลอย่าลืมมาเชียร์นะคะ” ลิซหันไปอ้อนมิคาเอลบ้าง ก่อนที่มิคาเอลจะหันมายิ้มพยักหน้าให้ ลิซดวงตาเป็นประกายด้วยความสุข“เจนนี่ ได้เวลาแล้ว ไปเถอะ” ราเชลสะกิดเจนนี่ขึ้นไปรอบนเวที เวทีเป็นเวทีหิน วงกลม ล้อมด้วยอัฒจันทร์สำหรับคนดู คนมาดูสนามนี้ค่อนข้างเยอะ น่าจะเป็นเพราะทั้งเจนนี่และเรนิสต่างมีชื่อเสียงในโรงเรียน เจนนี่มองไปรอบๆ ฉากแบบนี้ ความรู้สึกเหมือนคุ้นมากๆ เจนนี่เคยเห็นที่ไหนมาก่อนเรนิสก้าวขึ้นเวทีประลองจากอีกฝั่งหนึ่ง เรนิสสวมชิดนักเรียนแบบกางเกงพร้อมเสื้อคลุมแบบเดียวกับที่นักเรียนชายสวมกันเช่นเดียวกับเจนนี่ ผมสีดำของเรนิสถูกมัดไว้ด้านหลังเปิดใบหน้าสวยจัด ดวงตาสีม่วงคมกริบ ริมฝีปากแดงบางๆมีรอยยิ้มร้ายเล็กๆที่มุมปาก เดี๋ยวนะ ฉากนี้ ใช่ ฉากนี้แหละ ฉากสุดท้ายก่อนที่เธอจะตาย...เจนนี่เหมือนตกอยู่ในภวังค์ ใช่แล้ว ความทรงจำที่เธอซุกไว้พยายามคิดถึงให้น้อยที่สุดตั้งแต่อายุ 8 ขวบเจนนี่ประเมินพลังเวทย์ที่วิหารประจำแคว้นลูฟฟ์ วิหารไลท์ เธอหลับไปหนึ่งวันเต็มๆหลังจากการทดสอบ เธอมีความฝันอันยาวนานนั่นเต็มไปด้วยคราบน้ำตาและความเจ็บปวด ใช่แล้วการวัดพลังนั่นมันกระตุ้นให้เธอจำอดีตชาติของเธอได้ในฝันนั้นมันย้อนให้เธอเห็นตัวเธอเองในชาติที่แล้วตั้งแต่เด็ก เธอเคยเกิดมาในครอบครัวธรรมดาแบบในชาตินี้แหละ พ่อกับแม่รักกันดี มีคู่แฝด ใช่น้องสาวฝาแฝดอีกคนหนึ่งที่รักกันดี พวกเธอมีความสุขกันมาก&nbsp;แต่ตอนเธออายุ 10 ปีชีวิตเธอก็ไม่เหมือนเดิม เธอแอบเห็นแม่ของเธอกลับจากที่ทำงานแล้วจูบกับคุณลุงที่เป็นเจ้านายของแม่บนรถหรูหราของเขา คุณลุงคนนั้นมาส่งแม่บ่อยๆและในที่สุดเหมือนพ่อจะรู้ วันนั้นพวกเขาทะเลาะกันใหญ่โต เธอแอบยืนอยู่หลังประตู เรื่องนี้คู่แฝดของเธอไม่รู้หรอก เจนนอนหลับไปแล้ว พ่อขับรถออกไปในคืนนั้นแล้วไม่กลับมาอีก&nbsp;แม่ไปรับศพพ่อที่โรงพยาบาลในวันถัดมา แม่ร้องไห้เสียใจอย่างมาก ไม่รู้เพราะความรักหรือความรู้สึกผิด ไม่ว่าจะเป็นอะไรก็ตาม ความรู้สึกนี้ของแม่อยู่ได้ไม่นาน&nbsp;2 ปีถัดมา แม่ก็แต่งงานใหม่กับลุงคนนั้น คนที่ทำลายชีวิตครอบครัวของเธอ จูนหรือเธอในตอนนั้นไม่เข้าใจ ทำไมคนที่ผิดถึงได้มีความสุข ใช่ พวกเขามีความสุขกัน พวกเขามีลูกใหม่ด้วยกัน ครอบครัวอบอุ่น เธอและน้องสาวฝาแฝดกลายเป็นส่วนเกินในครอบครัว เจนดูไม่มีปัญหามากนักแต่เธอรับไม่ได้ เธอเกลียดและต่อต้านผู้ชายคนนั้น แม่คิดว่าเป็นปัญหาของเด็กวัยรุ่นทั่วไป จึงเอาพวกเธอมาฝากไว้กับป้าเพื่อไม่ให้ขัดแย้งกับสามีใหม่และส่งเงินให้แทน&nbsp;สำหรับเจนอาจจะเหมือนแม่ทอดทิ้ง เจนร้องไห้เสียใจอยู่ 2-3วัน แต่สำหรับจูนแล้วรู้สึกดีที่จะต้องอยู่ร่วมบ้านกับแม่และสามีใหม่ เธอรังเกียจทั้ง 2 คนนั้น รวมทั้งน้องเล็กๆที่พึ่งเกิดนั่นด้วย &nbsp;ป้าเองก็มีลูกของตัวเอง พวกเธอ 2 คนก็เหมือนเป็นส่วนเกินอีกแต่ไม่ถึงกับมีปัญหาขัดแย้งเพราะพวกเธอเป็นเด็กเรียนดีและเงินที่แม่ส่งมาให้มากพอ&nbsp;พอขึ้นมัธยมปลาย จูนตัดสินใจชวนเจนแยกออกมาอยู่หอพักกันเอง เจนเริ่มมีโลกส่วนตัว เล่นเกมมากขึ้น ตอนนั้นจูนคิดว่าถ้ามันทำให้เจนมีความสุขก็ดีแล้ว จูนเริ่มรู้สึกรังเกียจตัวเองที่ต้องใช้เงินของสามีใหม่ของแม่ ซึ่งช่วงหลังเหมือนฐานะทางการเงินแย่ลง เงินที่ให้มาไม่ได้มากมายเหมือนเดิม เธอคิดลองหารายได้เสริมดูบ้าง ด้วยความที่เธอหน้าตาดี ตอนเข้ามหาวิทยาลัยมีคนมาติดต่อให้เธอเข้าวงการบันเทิง ถ่ายโฆษณาง่ายๆ ส่วนเจน เธอแนะนำให้เขียนไกด์เกมเพื่อหารายได้พิเศษแล้วเธอติดต่อสำนักพิมพ์ขึ้น&nbsp;เจนฉายแววความสามารถทางคอมพิวเตอร์และเรียนคอมพิวเตอร์ไซน์ เจนเก่งด้านนี้มาก เมื่อจบมหาวิทยาลัยก่อนจูนปีหนึ่ง เจนรับงานฟรีแลนซ์มีรายได้พอสมควร จูนได้รับบทแสดงเป็นตัวเอกในละครซิทคอมเรื่องหนึ่งทำให้เธอเรียนจบช้าไป1ปี หลังจากนั้นเธอก็เข้าสู่วงการบันเทิงเต็มตัว ถึงแม้ไม่ใช่ดาราดัง แต่ก็มีบทตัวประกอบละครใหญ่ ไม่ก็ตัวเอกในละครเล็กๆเสมอหากว่าเรื่องเงินพวกเธอมีรายได้ดีขึ้น แต่ชีวิตของจูนไม่ได้ดีเท่าไรนัก เธอมีคู่รักหลายคนที่คบกันไม่ได้นาน เธอมีปมที่กลัวการนอกใจนอกจากคู่แฝดแล้วเธอไม่เชื่อใจใครทั้งนั้น คนที่เข้าหาเธอส่วนใหญ่เข้าหาเธอเพราะความสวย และเธอเกลียดมาก การนอกใจ หากเธอจับได้จะมีการแก้แค้นที่เจ็บแสบตามมาเสมอ&nbsp;เธอมีคู่รักตั้งแต่เรียนมหาวิทยาลัย มีตั้งแต่นักศึกษาด้วยกัน อาจารย์มหาวิทยาลัย นักดนตรีหรือแม้แต่มาเฟีย บางครั้งจากกันด้วยดี&nbsp;บางคนบอกว่าเธอมีปมมากเกินไป เข้าถึงยาก บางคนนอกใจเธอ ใช่จบลงด้วยการแก้แค้น เธอไม่เคยเจ็บจริงๆ คงเป็นเพราะเธอไม่เคยเปิดใจให้ใครใน 6 เดือนสุดท้ายของชีวิตเธอ เธอมีคู่รักคนหนึ่ง เจนเรียกว่าแฟนคนที่ 8 ของเธอ คบกันมา6เดือน ในที่สุดเขาก็นอกใจ เริ่มต้นจากสนิทสนมกับคุณหนูลูกเศรษฐึคนหนึ่งสุดท้ายเขาแอบมีอะไรกับผู้หญิงคนนั้น เขาบอกว่าเขาแค่เผลอไป ยังไงเขาก็รักเธอคนเดียว แต่สำหรับเธอมันไม่ใช่ มันคือการทรยศ เขาเป็นพระเอกดาวรุ่งที่เริ่มดัง เธอรู้ทันอยู่หรอกว่าเขาคิดจะหลอกใช้ผู้หญิงคนนั้น แต่ก็ยังอยากคบกับเธอต่อ เธอจัดฉากมอมเหล้าเขาก่อนที่จะปล่อยให้เขาถูกสาวๆอารมณ์เปลี่ยวในผลับแห่งหนึ่งพาออกไป แล้วโทรเรียกนักข่าวตาม&nbsp;วันถัดมาเรื่องนี้เป็นข่าวใหญ่ พระเอกหนุ่มพาสาวถึง 3 คนเข้าโรงแรมพร้อมกัน เธอร้องไห้ต่อหน้าสื่อว่าเธอถูกทำร้ายจิตใจได้คะแนนสงสารไปพอควร ต้นสังกัดเธอพักงานชั่วคราวเพราะคิดว่าเธอเสียใจ&nbsp;เสียใจรึ นิดหน่อย ต้องเรียกว่าเสียเวลามากกว่า แต่พักบ้างก็ดี ผลจากการเล่นละครเป็นผู้ถูกกระทำ เธอได้รับข้อเสนอเป็นนักแสดงหลักในภาพยนตร์เรื่องใหม่มีนัดทำสัญญาในสัปดาห์ถัดไป&nbsp;ใช่ เธอพลิกวิกฤติให้เป็นโอกาสทองคู่แฝดของเธอกลัวมากว่าเธอจะคิดมาก ลงทุนขุดเกมจีบหนุ่มมาให้เธอเล่น เธอเล่นแบบไม่ตั้งใจเท่าไหร่ เล่นๆหยุดๆ สลับกับการเล่นอินเตอร์เน็ตเข้าไปด่าแฟนเก่าในกระทู้ต่างๆไม่ก็เช็คกระแสภาพยนตร์ใหม่ที่จะแสดง เล่นไป 4 วันยังไปไม่ถึงไหน เกมชื่ออะไรยังจำไม่ได้ด้วยซ้ำและวันสุดท้ายของชีวิต เธอจำได้ว่าเล่นเกมข้างๆคู่แฝด มีเสียงระเบิดและไฟไหม้ ควันเต็มไปหมด พวกเธอหนีออกมาจากห้องแต่มองไม่เห็นอะไร พวกเธอจับมือกันก่อนที่จะหมดสติไป และนั่น เป็นช่วงชีวิตสุดท้ายของจูนช่วง 2 ปีแรกหลังจากเธอได้ความทรงจำเดิมมา เธอฝันถึงคู่แฝดบ้าง มีครั้งหนึ่งด้วยซ้ำที่เจนในความฝันบอกว่าคิดถึงเธอ บางครั้งฝันถึงอุบัติเหตุก่อนเสียชีวิต แต่เป็นเพราะชีวิตใหม่ ครอบครัวใหม่ของเธอมีความสุขดี เอาเป็นว่าถ้าไม่นับเรื่องน้องสาวฝาแฝด ชีวิตใหม่ดีกว่าของเดิมมาก เมื่อเวลาผ่านไป เธอค่อยๆเก็บล็อกแผลเก่าๆของชาติที่แล้วไว้ มีเพียงคู่แฝดเท่านั้นที่เธอคิดถึงบางครั้ง โดยเฉพาะเวลาที่เห็นคู่แฝดเดินด้วยกัน หรือพี่น้องที่รักกัน ตอนเรียนที่วิหาร เธอจะเอ็นดูเด็กๆรุ่นน้องที่เป็นแฝดเป็นพิเศษแต่มันก็เป็นชาติที่แล้ว โลกใบนี้ไม่เหมือนโลกใบก่อน ไม่ว่าจะจูนหรือเจนก็ตายไปหมดแล้ว นั่นเป็นเหตุผลที่เธอพยายามไม่นึกถึงเรื่องเก่าๆ และเป็นเหตุผลให้เธอนึกไม่ออกว่า เหตุการณ์ต่างๆที่เกิดขึ้นบางอย่างทำไมเหมือนเกิดขึ้นมาแล้ว	ใช่ ฉากนี้เป็นฉากในโอโตเมะเกมหรือเกมจีบหนุ่มที่เธอเล่นก่อนที่จะเกิดไฟไหม้ มันอยู่ที่จุดนี้ ตัวละครที่เธอเล่นกำลังรอคู่ต่อสู้ซึ่งก็คือเรนิสขึ้นมาบนเวที &nbsp;เจนนี่รู้สึกตัวอีกที เธอถูกเวทลมของเรนิสดันตกเวทีดื้อๆ เธอนอนแอ้งแม้งอยู่บนพื้น เธอน้ำตาคลอไม่ใช่พราะเจ็บแต่ความทรงจำในอดีตที่เธอซุกไว้มันหวนกลับมา เธอแค่คิดถึงเรื่องเก่าๆ เสียงกรรมการประกาศให้เรนิสชนะ&nbsp;เดี๋ยวนะ restart ใหม่ได้ไหม เธอยังไม่ได้ตั้งตัวเลยสรุปว่าเธอมาเกิดใหม่เป็นนางเอกอยู่ในเกมจีบหนุ่มที่เธอเล่นก่อนตาย…บัดซบที่สุด ทำไมเธอเพิ่งมานึกออกมิน่าล่ะ เธอถึงรู้สึกว่าอะไรๆบางอย่างเหมือนคุ้นๆ โชคร้ายจริงๆที่เธอเล่นแบบไม่ใส่ใจทำให้จะอะไรไม่ได้&nbsp;แน่ละ ชื่อเกมหรือแม้แต่ชื่อนางเอกเธอยังจำไม่ได้เลย เธอถึงได้ไม่เคยฉุกคิดว่านี่เป็นเกมเธออยากจะกรีดร้อง…มิน่า…ถึงได้มีผู้ชายมาตาม ถึงได้มีนางร้ายรุมแกล้ง&nbsp;ตลกร้ายที่สุดคือเธอเล่นถึงฉากนี้เท่านั้น แล้วเหตุการณ์ต่อไปยังไงเธอไม่รู้เลย&nbsp;ทำไมเพิ่งมานึกออก แถมไกด์บุคที่น้องสาวฝาแฝดวางไว้ให้ก็ไม่ได้อ่านเจนนี่นอนอยู่กับที่ไม่อยากลุกไปไหน ลิซกับราเชลวิ่งมาดูเธอตามด้วยมิคาเอลที่กำลังจะใช้เวทแสงรักษา เจนนี่ปัดมือปฏิเสธ เธอไม่ได้เป็นอะไร ก็แค่นึกเรื่องสำคัญบางอย่างออก เรื่องสำคัญมากๆ เจนนี่น้ำตาไหลออกมา&nbsp;“เจนนี่ นี่เธอไม่อยากสู้เลยยอมให้เรนิสชนะง่ายๆแบบนี้เลยหรอ” ราเชลกระซิบถาม “อ๊ะ เธอร้องไห้ บาดเจ็บหรือเปล่า”“เปล่าหรอก พอดีพึ่งนึกเรื่องสำคัญออกเลยเผลอไปหน่อย แล้วก็ฝุ่นเข้าตา”เรนิสชะโงกหน้ามาดูเธอนิดนึง เมื่อเห็นเธอไม่เป็นอะไรมาก เรนิสก็เดินออกไปนั่งรอการต่อสู้รอบถัดไปเจนนี่ค่อยๆลุกขึ้น ปาดน้ำตาออก ชีวิตต้องเดินต่อไป มา มาขายข้าวโพดคั่วกันเมื่อเกิดมาแล้วก็ต้องอยู่ต่อไป&nbsp;เธอสงสัยตั้งแต่เข้าโรงเรียนมาละว่าทำไมมีแต่คนประหลาดเหมือนกับเธอต่อสู้อยู่ในหอผู้ป่วยแผนกจิตเวทย์&nbsp;มีคนเคยบอกว่าชีวิตเป็นเหมือนละครฉากหนึ่ง เธอขอแก้นิดนึง ชีวิตเป็นเหมือนเกมเกมหนึ่ง จริงๆนะเกมบัดซบจริงๆ…นี่มันโอโตเมะเกมหรือเกมหนีคนบ้าอาละวาดกันแน่ มีแต่คนไม่ปกติอยู่ในโรงเรียน…  

 </div> 
