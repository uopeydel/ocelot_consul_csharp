 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทั้งซีริลกับซิลบาสเตียนต่างยืนนิ่งๆดูชมละครสัตว์เวทย์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจ้าลูกแมวขี้โกงนั่นตบมังกรดำไปได้หลายรอบ มังกรดำดูหัวหมุนอยู่บ้าง มันเหลียวซ้ายแลขวาตลอดเวลา  แต่มังกรดำสมองไม่ได้เล็กเหมือนปลาบู่ ดังนั้นมันจึงจับทางได้ก่อนที่จะพ่นไฟใส่เจ้าลูกแมว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจ้าลิทเทิ้ลคิตตี้สไลด์ตัวหลบ นี่แมวอะไรเนี่ยโคตรเก่งเลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   โห นายปีศาจน่าจะหารองเท้าบูทมาใส่ให้ลิทเทิ้ลคิตตี้กับแจกดาบให้อีกเล่มนึง   มันจะกลายเป็น Puss in boots ได้เลย  &nbsp;  &nbsp;  ซีริลยิ้มบางๆ เขายิงเวทย์น้ำเข็งใส่เจ้าลิทเทิ้ลคิตตี้ที่พึ่งหลบลูกไฟได้ เจ้าแมวน้อยหลบเวทย์ได้ แต่เจอไฟจากมังกรที่ดักรออยู่ เจ้าแมวน้อยสลายหายไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เฮ้ย...ทำแบบนี้ได้ด้วยเหรอ เรียกว่าตุกติกได้ไหมเนี่ย   เจ้าชายหมายเลข 1 กับมังกร ขี้โกง รุมแมว...  มี NGO อยู่แถวนี้ไหม มาจับพวกรังแกแมวเลย...  &nbsp;  &nbsp;  แต่จะว่าไป แมวนั่นก็ขี้โกงเหมือนกัน ใช้เทเลพอร์ท  &nbsp;  ซิลบาสเตียนใช้เวทย์ดาบไฟลิขสิทธิ์ของเธอฟันใส่เจ้ามังกรร้ายฆาตกรฆ่าแมว   มังกรนั่นก็สลายไป ดี สมน้ำหน้า  &nbsp;  &nbsp;  ต่อไปเป็นของจริงแล้วล่ะสิ สองพี่น้องนั่นจะซัดกันจริงๆแล้ว  เสียดายไม่มีป๊อบคอร์นให้กิน การประลองครั้งนี้น่าจะนาน  ซีริลเหมือนจะเปิดโอกาสให้น้องชายลงมือก่อน เหมือนจะเป็นสุภาพบุรุษตามธรรมเนียมให้รุ่นน้องเริ่ม  นายปีศาจดูไม่ได้เกรงใจเท่าไหร่เลย เขาใช้ดาบไฟนั่นและซัดใส่พี่ชายอย่างไม่ปรานีปราศัยใดๆ ส่วนพ่อพี่ชายที่รักน้องเหลือเกินก็เอาดาบน้ำแข็งมารับ  การต่อสู้เมามันอย่างไม่มีใครได้เปรียบเสียเปรียบ  พลังเวทย์ของซีริลเหมือนจะสูงกว่า การเป็นนักเวทย์ระดับสูงดูจะเหนือกว่าระดับกลาง   แต่ความเร็วและรูปแบบเวทย์ของนายปีศาจเหนือกว่า อย่างว่าประสบการณ์สูง ทำให้บอกยากว่าใครได้เปรียบ  ไม่น่าเลยนายปีศาจ นายไม่ได้เติมพลังเวทย์แบบก้าวกระโดดมารอบนี้ ประมาทเกินไป แล้วเธอจะได้เงินรางวัลไหมเนี่ย  ซีริลกระโดดถอยหลังไปไกล เขาจะใช้เวทย์สายฟ้าแน่ๆ ต้องเว้นระยะไม่ให้โดนตัวเอง  ส่วนซิลบาสเตียนเหมือนเตรียมรับ  ดูจากสีหน้านายปีศาจเหมือนจะเพลิดเพลินกับการประลอง ไม่ได้ดูหนักใจ ออกจะดูสนุกด้วยซ้ำ แนวโน้มแล้วเหมือนเขาค่อนข้างมั่นใจ &nbsp;  เฮ้อ นิสัยชอบการต่อสู้ สู้จนตายก็ได้ของนายปีศาจดูจะไม่เปลี่ยน  ซีริลร่ายเวทย์สายฟ้าจริงๆ แถมมาครั้งนี้เหมือนติดกัน 3 รอบ  ซิลบาสเตียนใช้เวทย์น้ำร่ายเป็นคลื่นยักษ์เก็บเรียบหมด ไม่โดน  ซีริลขมวดคิ้วเล็กน้อยก่อนจะคลายออก  นายปีศาจยอดเยี่ยมจริงๆ รับได้สวยงาม สมเป็นอดีตราชาปีศาจ  เรนิสนั่งเท้าคาง การประลองครั้งนี้สุดยอด ได้เปิดหูเปิดตามากๆ  สงสัยว่าเธอจะได้เงินร้อยเหรียญทองมาฟรีๆซะละ  &nbsp;  &nbsp;  ซีริลเริ่มใช้เวทย์ไฟบ้าง เขาใช้เวทย์ดาบไฟหลายๆด้ามพุ่งใส่ซิลบาสเตียนแบบเป็นชุดๆ คราวนี้กลับกัน นายปีศาจใช้ดาบน้ำแข็งเป็นชุดๆรับ ก่อนที่เวทย์ทั้งหมดจะสลายไป  นายปีศาจเริ่มเอาคืนบ้าง เขาใช้เวทย์ธาตุเหล็กสร้างลูกธนูนับร้อยพุ่งใส่พี่ชาย  ซีริลใช้เวทย์ไฟสร้างเป็นเกราะรับไว้หมด  สวยงามหมดจด สมเป็นลูกรักผู้ผลิตเกม เลิศเลอกว่านี้หาได้ยาก  &nbsp;  &nbsp;  &nbsp;  การต่อสู้ระหว่างซิลบาสเตียนกับซีริลดูกำลังเข้มข้นได้ที่ ยังดูไม่ออกว่าใครได้เปรียบ แต่ความรู้สึกบอกเธอว่านายปีศาจยังไม่เอาจริง   &nbsp;  &nbsp;  นายเอสผู้ไม่รู้กาละเทศะก็หันมาหาเธอ “เรนิส ดูจดจ่อจังเลยนะ”  “แล้วไง ก็การต่อสู้ดูน่าสนใจนี่นา”  “เรนิสไม่สนใจเอสเลย เอสถามอะไรไปตั้งหลายครั้ง เรนิสไม่ตอบ”  นังนี่ วอนซะแล้ว อะไรกันนักหนา ไม่อยากบอกเลยว่าเธอรังเกียจแอริลยิ่งกว่าแมลงสาบเสียอีก  &nbsp;  &nbsp;  แอริลมีของเล่นใหม่มาโอ้อวด  “ต่อไปนี้ฉันไม่ต้องกลัวเวทย์สายฟ้าของเจนนี่อีกแล้ว เสด็จแม่เอานี่มาให้”  กำไลสีดำ หือ แอริลปลงตกคิดได้ว่าตัวเองเป็นผู้หญิงแล้วหรือไง รู้จักใส่เครื่องประดับ  “นายคิดได้แล้วใช่ไหมว่าตัวเองเป็นผู้หญิง”  “ฉันไม่ใช่ผู้หญิง”  “นี่ เอส นายเป็นผู้หญิงนะ ทำใจซะเถอะ ถ้าอยากเป็นผู้ชาย ก็ตายๆไปซะ รอเกิดใหม่ชาติหน้าละกัน”  แอริล “...”   &nbsp;  แอริลมองเธออย่างหงุดหงิด “ไม่ใช่ ฉันจะให้เธอดูว่านี่เป็นของโบราณ ใช้คุ้มครองการโจมตีจากเวทย์”  “อ้อ”  “หากถูกโจมตีมันจะกลายร่างเป็นเกราะปกป้องฉัน สามารถต้านเวทย์รุนแรงได้ 5 ครั้ง”  “อ้อ” แปลว่าคราวหน้าหากเจนนี่จะเล่นงานนังนี่ ต้องร่ายเวทย์สายฟ้า 6 ครั้งถูกต้องไหม  ได้..ไว้มีโอกาสจะบอกเจนนี่ว่าเวทย์สายฟ้าโจมตี 3 ครั้งไม่พอ ต้องเอาซัก 6 ครั้ง  พระราชินีแห่งอีสเทร่า ไม่ควรให้ของวิเศษแบบนี้กับแอริลเลย เสียดายของ เหมือนกับเอาฟัวกราส์ไปให้แมลงสาบแทะกิน น่าเสียดายจะตาย  &nbsp;  “ที่จริงนายใส่กำไลก็เหมาะดีนะ ดูเป็นผู้หญิงดี” เมื่อทำอะไรนายนี่ไม่ได้ ขอตอกย้ำมันเยอะๆ  แอริล “..”  “นายหน้าตาสะสวยขนาดนี้ เป็นผู้หญิงไปเหอะ” เรนิสยังไม่หยุด ทั้งที่สีหน้าแอริลเริ่มดูไม่ได้  เหอะๆ สะใจ  “ขนาดนายน้อยตระกูลพาร์กเกอร์อะไรนั่นยังหลงรูปนายขนาดนี้เลย” เรนิสยังคงเชิดหน้าพูดจาเจื้อยแจ้วต่อไป ดีสะใจ “ถ้านายใส่ชุดเจ้าสาวคงสวยมาก”  “เรนิส หยุดพูดได้แล้ว” แอริลเสียงเข้มขึ้นมา “รู้ไหมว่าผู้หฺญิงสวยแต่ปากเสียสมควรโดนสั่งสอน”  อุ๊ย แมนจัง แล้วไง เจ้าหญิงไร้พลังเวทย์จะทำอะไรเธอได้  นี่นายคิดว่านายเป็นพระเอกนิยายแนวตบจูบหรือไง  อ้อ แล้วเธอเป็นนางร้ายด้วย ไม่ใช่นางเอก จะเสียดสีใครย่อมไม่ผิด  ขนาดนางเอกอย่างเจนนี่ยังพูดประชดประชันได้เลย  “แล้วไง เจ้าหญิงแอริล” เน้นคำว่าเจ้าหญิงเป็นพิเศษ  “เรนิส เธอไม่เข้าใจหรือไงว่าฉันไม่อยากเป็นผู้หญิงแล้วฉันชอบเธอจริงๆ”  เรนิสถอนหายใจ นายเอสชักจะพร่ำเพ้อ เธอไม่สนใจนายนี่แล้วดีกว่า การประลองน่าสนใจกว่าเยอะ  นั่น นายปีศาจโจมตีอีกแล้ว นั่นเวทย์วงแหวนไฟที่เธอเพิ่งคิดได้ไม่กี่วันนี่เอง  ต้องไปเก็บค่าลิขสิทธิ์ หลังเสร็จงาน  นั่นก็เวทย์ของเธอ นายปีศาจ เงินรางวัลนายไม่พอค่าลิขสิทธิ์แล้ว ต้องจ่ายเพิ่มอีกสักร้อยเหรียญทอง  &nbsp;  &nbsp;  “เรนิส เธอสนใจฉันหน่อยสิ”  ไม่เข้าใจ อะไรกันนักหนา เรนิสทำเป็นไม่ได้ยิน...  &nbsp;  &nbsp;  &nbsp;  &nbsp;  &nbsp;  &nbsp;  &nbsp;  แอริลหรือนายเอสนั่นชะโงกหน้าเข้ามาหาเธอ ก่อนที่เธอจะคิดอะไรออก  มือเขา 2 ข้างประคองศีรษะเธอไว้  ริมฝีปากของเจ้าหญิงคนสวยนั่นก็ประกบเข้ากับริมฝีปากเธออย่างดูดดื่ม  เรนิสตกตะลึงอย่างที่สุด...นี่คือการจูบใช่ไหม  อย่าบอกนะว่า จูบแรกใน 2 ชาติภพ เธอเสียให้กับเจ้าหญิงเด็กแว้น  เหมือนเวลาทุกอย่างจะหยุดที่ตอนนี้  เหมือนคู่ประลองบนเวทีน่าจะเห็นเหตุการณ์นี้เช่นกัน การต่อสู้หยุดชะงักไปดื้อๆ ทั้งซีริลและซิลบาสเตียนหันมามองเธอและแอริล  ไม่ต้องพูดถึงเบลล่ากับเธมม์ที่อยู่ด้านข้าง ทั้งคู่อ้าปากค้างกับเหตุการณ์ไม่คาดฝัน  “แอริล กับเรนิส...” เสียงเบลล่าอุทานขึ้นมา “จูบกัน...”  &nbsp;  &nbsp;  &nbsp;  &nbsp;  &nbsp;  &nbsp;  เหมือนเป็นปฏิกิริยาตอบสนอง  “ไอ้เลว ไอ้ชั่ว ไอ้เวร @#%@$%^&amp;(เซ็นเซอร์) แกตายซะเถอะ” เรนิสกรีดร้อง สกิลนางร้ายระดับล่างถูกขุดขึ้นมาใช้อัตโนมัติ   &nbsp;  เรนิสผลักแอริลออกไปก่อนที่จะใช้เท้าเตะแอริลกระเด็นออกไปอยู่ข้างเวที  ก่อนที่เรนิสจะตัดสินใจว่าเธอจะใช้เวทย์ถล่มมันต่อเป็นการประลองข้างเวทีดีไหม  กระเป๋าถือของแอริลกระเด็นขึ้นไปตกบนเวที วัตถุสีดำจะกลิ้งออกมาจากกระเป๋าแล้วกระเด็นกระดอนจนสลักหลุด  นั่นมันลูกน้อยหน่า อย่าบอกนะว่านังเด็กแว้นพกระเบิดติดตัว อันตรายมาก  ทั้งซีริลและซิลบาสเตียนดูจะรู้จักวัตถุชนิดนี้อยู่แล้ว ทั้งคู่ต่างกระโดดลงมาจากเวทีก่อนที่ลูกน้อยหน่าจะทำงานระเบิดขึ้น เวทีพังเละเทะ  แต่เหมือนงานประลองจะยังไม่จบ  สองพี่น้องนั่นยังร่ายเวทย์กันต่อ เดี๋ยวนะ เวทีก็พังไปแล้ว พวกท่านจะไม่พักกันก่อนหรือไง  &nbsp;  &nbsp;  &nbsp;  &nbsp;  &nbsp;  &nbsp;  ซีริลร่ายเวทย์สายฟ้าติดต่อกัน 3 ครั้ง  ส่วนน้องชายลูกแหง่ของเขาก็ไม่น้อยหน้า ร่ายเวทย์สร้างลูกไฟยักษ์ติดต่อกันถึง 3 ลูก   แต่ที่น่าแปลกใจ เวทย์จู่โจมทั้งหมดไม่ได้พุ่งสู่คู่ประลอง  แต่กลับพุ่งสู่แอริลที่กำลังนั่งมึนงงอยู่ข้างเวทีที่พังไปแล้ว  กำไลเวทย์ที่ใช้ป้องกันตัวของแอริลทำงานสร้างเป็นระฆังครอบขนาดใหญ่ต้านเวทย์การจู่โจมไว้  แต่อย่างที่บอก มันกันได้ 5 ครั้งด้วยกัน  แต่เวทย์จู่โจมของซีริลและซิลบาสเตียนรวมกันมี 6 ครั้ง  ดังนั้นเวทย์สุดท้ายจึงทะลุระฆังนั่นไปเล่นงานแอริลจนเกรียม  เอิ่ม ไม่แน่ใจว่าเป็นผลจากเวทย์สายฟ้าหรือลูกไฟยักษ์กันแน่เพราะเหตุการณ์เกิดขึ้นเร็วมาก และผลจากเวทย์ทั้ง 2 แบบคือเกรียมเหมือนกัน  แอริลคนสวยต้องกลับไปห่อมัมมี่ผ้าพันแผลสมุนไพรนั่นอีกแล้ว  โชคดีสอบเสร็จแล้ว ช่วงนี้ไม่ต้องมาเรียนได้ พักยาวๆไปถึงปีการศึกษาหน้าเลย  ดีเนอะ ผิวจะได้สวยๆ ผิวเก่าๆไหม้ลอกออกไปจะได้ผิวใหม่ขาวๆยองใยออกมา  บ๊ายบาย แอริล...เปิดเทอมมาผิวของแอริลคงจะขาวเนียนอมชมพู  &nbsp;  &nbsp;  ซีริลเหมือนจะรู้ตัวก่อน เขารีบชะโงกหน้าเข้าไปดูแอริลแล้วเรียกผู้เยียวยามา  เขาให้เหตุผลข้างๆคูๆว่า “ไม่ได้ตั้งใจจะทำให้รุ่นน้องแอริลบาดเจ็บเลย ตอนอยู่ระหว่างการประลองติดพัน เวทย์โจมตีพลัดไปโดนแอริลได้อย่างไรก็ไม่ทราบเหมือนกัน”  “เสียใจจริงๆที่ทำให้แอริลบาดเจ็บ”สีหน้าของซีริลดูสลดมาก ดูสำนึกผิดมาก “ต้องขอโทษจริงๆ”  พระเอกหมายเลข 1 ท่านยังเล่นละครได้เก่งเหมือนเคย  เวทย์โจมตีพลัดไปโดน พลัดไปถึง 3 ครั้ง  เหมือนเวทย์สายฟ้าของเจนนี่ที่ควบคุมไม่ได้นั่นแหละ   เหตุผล ข้างๆคูๆ แบบนี้ก็ใช้ได้ด้วย  &nbsp;  &nbsp;  ส่วนซิลบาสเตียนก็หน้าด้านไม่แพ้กัน “เช่นเดียวกับพี่ชาย เหมือนเวทย์ที่ร่ายจะพลาดไปโดนแอริล แอริลโชคร้ายเสียจริงๆ”  นายปีศาจทำหน้ารู้สึกผิดอีกเช่นกัน “รู้สึกผิดกับแอริลมากๆเลย”  พลาดไปโดน ลูกไฟยักษ์ 3 ลูก โชคร้ายเสียจริงๆคืออะไร คือโชคร้ายมีเกราะมาบังไว้ใช่ไหมเลยโดนไม่หมด แต่ถ้าโดนหมด แอริลจะมีชีวิตอยู่ไหมเนี่ย  ที่จริงเสียดาย ให้มันตายๆไปซะ ทะลุมิติไปอยู่ที่อื่นน่าจะดีกว่า  &nbsp;  จะทะลุไปที่ไหนก็ไป แต่เรนิสขอแช่งให้แอริลจงได้สามี...  &nbsp;  อืม ตกแม่น้ำไนล์ไปได้สามีฟาโรห์ ไม่เลวๆ  &nbsp;  ไปเป็นทาสสาวชาวโรมันที่ถูกขาย ไม่เลวๆ  &nbsp;  หรือว่าจะไปเกิดในญี่ปุ่นยุคสงครามโลกวิ่งหลบระเบิด เออดี จะได้รู้ซะบ้างว่าการทำระเบิดมันเดือดร้อน ถ้าให้ดีขอให้มีแม่สามีโหดคอยรังแกด้วย...  &nbsp;  หรือว่าไปเกิดในยุคจีนโบราณเป็นลูกสาวแม่ทัพไร้พลังยุทธถูกใครสักคนจับไปทำเมีย อือ ดี เหมาะกับเจ้าหญิงไร้พลังเวทย์มาก  &nbsp;  &nbsp;  &nbsp;  ส่วนสองพี่น้องนั้นสีหน้ายังแสดงออกว่ารู้สึกผิดที่ทำแอริลบาดเจ็บ  ความสามารถทางการแสดงถ่ายทอดทางกรรมพันธุ์แน่ๆ   พระราชากับลูกชาย 2 คน เล่นละครยอดเยี่ยมจนน่าได้ตุ๊กตาทอง  &nbsp;  &nbsp;  อาจารย์ก็ช่างสายตามืดบอด ไม่ก็ลำเอียงอย่างที่สุด ปล่อยเรื่องนี้ผ่านไป สองพี่น้องนั่นไม่โดนลงโทษสักนิดเดียว  เรื่องนี้สอนให้รู้ว่า นางเอกรังแกนางร้ายและนายร้ายได้  พระเอกก็รังแกนายร้ายได้เช่นกัน...  สวรรค์อยุติธรรมเช่นเคย...  แต่จะว่าไปก็ดีเหมือนกัน เธอก็ชอบให้นายเอสนั่นโดนเล่นงานอย่างหนักๆ  &nbsp;  เจนนี่ตามมิคาเอลมาชะโงกดูซากแอริลที่อาการร่อแร่   ต่อหน้ามิคาเอล เจนนี่ทอดสายตามีแววความเวทนาและสงสารมองแอริล  ก่อนจะหันหน้ามาทางเธอ  ริมฝีปากขมุบขมิบเป็นคำว่า “สมน้ำหน้า”  &nbsp;  &nbsp;  เห็นด้วยอย่างที่สุด  ส่วนเวทีก็พังไปแล้ว คู่ประลองทั้ง 2 ตกเวทีทั้งคู่  อาจารย์เลยตัดสินให้เสมอกัน แบ่งเงินรางวัลไปคนละ 60 เหรียญทอง  ดีจัง อย่างน้อยเธอก็ได้เงินจากนายปีศาจตั้ง 60 เหรียญทองโดยไม่ต้องลงแรง  จะว่าไปก็ลงแรงเล็กน้อยด้วยการถีบนายเอสไปตกข้างเวที  &nbsp;  &nbsp;  &nbsp;  เหตุผลที่ทางโรงเรียนจะแจ้งไปที่ราชวงศ์อีสเทร่าคือเจ้าหญิงแอริลพรวดพราดออกมาใกล้เวทีประลอง แล้วพลาดทำให้ระเบิดไปตกบนเวที เกิดอุบัติเหตุทำให้โดนลูกหลงบาดเจ็บสาหัส  &nbsp;  &nbsp;  เพิ่งนึกได้ เธอ...เสียจูบแรกให้นายเอสนั่น  คิดแล้วน่าขยะแขยงเป็นที่สุด  น้ำตาแทบจะไหลด้วยความโกรธ  คิดแล้วไปหาน้ำยาบ้วนปากบ้วนฆ่าเชื้อดีกว่า แถวนี้มีขายที่ไหนไหม...  งานนี้เธอควรจะฟ้องเจนนี่ให้จัดการมันให้เธอ  เย็นนั้นเรนิสปรึกษาเจนนี่ หาทางเอาคืน... เรื่องนี้เธอปล่อยไว้ไม่ได้  &nbsp;  เจนนี่ทำเอาเธอแทบน้ำตาไหล  “อะไรกัน แค่จูบ ไม่ได้ทำอะไรมากกว่านั้นซะหน่อย ถ้ามันฟันแล้วทิ้งค่อยโวยวาย” เจนนี่นิ่งไปครู่หนึ่ง “ลืมไป มันฟันใครไม่ได้ สมน้ำหน้า...”  เรนิส “...” &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   “ถือซะว่าหมาเลียหน้าละกัน อย่าคิดมากเลย”  เรนิส “...”&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   หน้าตาเธอคงจ๋อยมาก เจนนี่ถอนหายใจ  “รอไว้มันหายจากอาการบาดเจ็บก่อนละกัน แล้วค่อยหาทางเล่นงานมัน ตอนนี้มันอยู่ในห้องพยาบาล มีอาจารย์ดูแล รอไว้มันออกมาเมื่อไหร่เราหาแผนส่งมันกลับเข้าห้องพยาบาลใหม่”   &nbsp;  &nbsp;  &nbsp;  &nbsp;  การประลองที่เรียกว่า “ศึกสายเลือด” งั้นหรือ ไม่มี๊ไม่มีหรอก สองพี่น้องนั่นรักใครกันดีจะตาย...   สามัคคีคือพลังนั่นเอง   &nbsp;  &nbsp;  Writer’s note: พี่น้องรักใคร่กันดี??  ใครอยากใช้เคล็ดลับความงามของแอริลในการผลัดเซลล์ผิวสามารถทำได้ ไม่สงวนลิขสิทธิ์ แต่ในความเป็นจริง โดนฟ้าผ่าแบบนี้ปกติตายสนิทไปละ  นิยายเรื่องถัดไป เรามาพังพล็อตลูกสาวแม่ทัพไร้พลังยุทธ นำแสดงโดยเจ้าหญิงแอริล  &nbsp;  ขอชี้แจงก่อน เรื่องหักมุม  &nbsp;  ทำไมถึงหักมุม ก็ timeline ว่าอย่างนั้น&nbsp; ก็ไม่รู้จะให้ใครชนะ ฟิลลิ่งของนางยังไม่มาเลย&nbsp;   ฟิลลิ่งของนางมาเมื่อไหร่...ก็ใกล้ละนะ อีกไม่กี่ตอน แต่นางจะรู้ตัวรึเปล่าว่าฟิลลิ่งนางมา อีกเรื่องนึง  ส่วนที่ว่าเดี๋ยวนิยายยืดเกินไปไหม &nbsp;ทำไมฟิลลิ่งมาช้าจัง  เอาว่าจบใน 3 เดือนตามที่ webmaster ของเด็กดีเคยตั้งกระทู้ท้านักเขียนว่าใครแต่งนิยายจบใน 3 เดือนได้บ้าง ไรท์รับคำท้าละกัน(เพราะรู้ว่าจบแน่55)  เปิดเรื่อง 20 เมษายน ยังไงก็จบก่อน 20 กค แน่นอนจ้า   ตามที่บอก เรื่องมี timeline ตั้งแต่ต้น ไรท์เขียนตามโพยที่มี เรื่องมันถึงตามลำดับต่อๆกันออกไปได้ เขียนออกมาได้เรื่อยๆถ้าอารมณ์ดี&nbsp;&nbsp;  ก็มีโพยแล้ว แค่จัดไปตามโพย  ถ้าเปลี่ยนเนื้อเรื่องระหว่างทาง ตัดให้สั้น เร่งฟิลลิ่ง หรืออะไรก็ตาม ที่เซ็ตไว้จะรวน เขียนๆไปอาจต้องมีปิดตอนแก้ ซึ่งไม่อยากทำ ปกติไรท์เป็นคนทำอะไรมีระเบียบของตัวเอง  ด่าตัวละครได้ทุกตัว จะหยาบหรือสุภาพก็ได้ไม่ว่ากัน เชิญตามสบาย จะบอมบ์บ้านไรท์ ปาเปลือกทุเรียน เอาที่สบายใจ 55 ชอบค่ะ บ้านทำประกันไว้แล้ว  วิจารณ์ได้นะคะ ไม่โกรธกันจริงๆ   &nbsp;  ยกเว้นอย่างนึง ขอความกรุณา อย่าเกรียนใส่ไรท์  เช่น ถ้าท่านถอดล็อคอินมา แล้วตั้งชื่อเม้นท์ของท่านแปลกๆ ยกตัวอย่าง Slxt สมการ&nbsp;(x=u) หรือ อ.ด_ก(ไม้) ร่วมกับการเม้นท์ที่ออกแนวเรียกว่าเกรียน   สมองน้อยๆที่ไม่ค่อยพัฒนาของไรท์จะตีความว่า ชื่อนั้นคือชื่อของท่านจริงๆ และเรียกท่านด้วยชื่อนั้น เข้าใจได้ว่ามีคนรสนิยมประหลาดตั้งชื่อตัวเองแบบนั้นได้ (ตรรกะจอมมารมาเต็ม)   &nbsp;  อ้อ วันนี้อามรณ์ดี&nbsp; อยากยิงรัวๆ เอ้า เอาไป 3 ตอน งดอัพ 3 วัน เหมือนเดิม จุ๊บๆ  ตอนต่อไปกำลังจะมา ขอเช็คคำผิดก่อน  ใครเห็นแจ้งได้จะขอบคุณมากค่ะ  &nbsp;  ตอนแรกว่าจะตัดจบ the end แบบยูริ ตอนแอริลจูบเรนิส แล้ว the end เอาแอริลเป็น  ...เรียกว่า พระเอกได้ป่าว  เรื่องจะได้ไม่ยืด ให้มันจบๆไปเลย   แต่ลืมไปว่าไม่ได้ติดแท็คยูริ และกลัวว่าจะโดนรีดรุมถล่มกับทำคุณไสยใส่  อุโมงค์หลบระเบิดใต้พื้นบ้าน เอ่อ คราวที่แล้วโดนถล่มบ้านพังไป   หลุมใหม่ยังขุดไม่เสร็จ  

 </div> 
