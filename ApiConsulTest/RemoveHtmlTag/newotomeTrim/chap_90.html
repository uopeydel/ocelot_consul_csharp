 <div style="word-wrap: normal;width:90%;">
			
				
  Writer's note เปิด RPG mode ต่อ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Chapter36 จอมมาร : การต่อสู้ชี้ชะตา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จอมมารอย่างเขา ต้องอดทนมาเรียนหนังสือกับเด็กๆ เขาไม่รู้เหมือนกันว่าเขาทำมาได้ยังไงหลายเดือน อาจารย์เวทย์พวกนั้น ถ้าเป็นเมื่อก่อนเขาดีดนิ้วทีเดียวก็ตายหมดแล้ว แต่ตอนนี้เวทย์ของเขาไม่แข็งแรงขนาดนั้น ถึงจะจัดการนักฆ่ากระจอกได้ แต่อาจารย์เวทย์พวกนี้ฝีมือดีกว่ามาก เขาเรียนหนังสือครั้งสุดท้ายเมื่อไหร่นะ ตอนเขาอายุ150ปีเขาก็เลิกเรียนแล้ว   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เอาเข้าจริงๆ การเป็นนักเรียนก็มีเรื่องบันเทิงให้ดูเล่นเหมือนกัน ยามเขาเบื่อๆ ก็มานั่งดูพวกมนุษย์เด็กน้อยทั้งหลายแสดงเวทย์ แต่พอดูๆไปก็เบื่อ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่อันที่จริงจะว่าเขาไม่ได้รับความรู้อะไรเลยก็ไม่ถูกนัก เขาได้คำตอบว่าทำไมบรรดาผู้กล้าทั้งหลายต้องมาท้าสู้กับเขา ไม่ใช่เพราะว่าพวกนั้นชอบต่อสู้เสี่ยงชีวิตหรอกนะ แต่เป็นเพราะหญิงงามล่อลวง มีเด็กผู้หญิงคนหนึ่งบอกเขา คู่หมั้นของพี่ชาสองหน้าของเขานั่นแหละ บอกว่าหญิงงามยังหาสามีไม่ได้ อยากได้สามีเก่งๆก็เลย เลยล่อลวงให้ผู้กล้ามาช่วย พวกปีศาจอย่างเขาตายฟรี ว่าแต่การตายนี่ต้องจ่ายเงินด้วยหรือ ทำไมมีคำว่าฟรี แต่เอาเถอะ นี่เป็นความรู้ที่เขาหาคำตอบไม่ได้ถึงกว่าร้อยปีว่าทำไมมีผู้กล้าบุกมาตลอด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ต่อมาเขาก็ได้พบสิ่งที่น่าสนใจใหม่ วันหนึ่งตอนช่วงเที่ยงหลังจากการเรียนวิชาเวทย์ธาตุเหล็ก เขาเห็นนักเรียนคนหนึ่ง ไม่ได้เรียนร่วมชั้นกับเขา เขาไม่เคยเห็นมาก่อน เดินลงมาจากอาคารเรียนเหมือนกัน นักเรียนคนนั้นมีเส้นผมสีทองดวงตาสีทอง หนังหน้าก็พอดูได้ไม่น่าเกลียด เขาจ้องมองอยู่พักใหญ่ เขากระชากคอเสื้อเด็กชายร่วมชั้นที่อยู่ใกล้ๆมาถาม “คนนั้นใคร”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ค..คนไหนครับ”&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “คนที่ผมสีทอง ตรงนั้น”  “อ้อ รุ่นพี่มิคาเอล อยู่ปีที่2”  ชื่อมิคาเอล .. เขาทบทวนอยู่พักหนึ่ง ไม่มีชื่อนี้ในความทรงจำ   หลังจากนั้นอีก2-3สัปดาห์เขาเริ่มสังเกตพฤติกรรมของมิคาเอล เป็นงานอดิเรกอีกอย่างหนึ่งของเขา เด็กคนนี้พลังเวทย์ไม่สูงมาก นิสัยอ่อนโยนมีเมตตา ชอบช่วยเหลือคน และเขาเริ่มสังเกตเห็นเด็กผู้หญิง2คนที่ดูใกล้ชิดกับมิคาเอลเป็นพิเศษ เขาเริ่มสืบชื่อของเด็ก2คนนั้น จริงๆก็ไม่เรียกว่าสืบอะไรหรอก ก็แค่กระชากเสื้อแล้วถามคนข้างๆนักเรียนชายผู้เคราะห์ร้ายคนเดิม  “อ้อ คนที่ผมสีชมพูนั่น ชื่อเจนนี่ เป็นสาวสวยประจำรุ่นเรา” นายนักเรียนชายนั่นทำหน้า งงๆ เจ้าชายซิลบาสเตียนไม่รู้จักเจนนี่ “อีกคน ลิซ”  สาวสวยประจำรุ่น ก็นับว่าเป็นหญิงงามได้สิ  “พวกเธอกับมิคาเอลเป็นอะไรกัน”   “ได้ยินว่ามาจากแคว้นเดียวกัน ตอนเด็กๆน่าจะเรียนหนังสือด้วยกัน”  ในที่สุด เขาตัดสินใจดักถามเด็ก2คนนั่น ถ้าเขาจับพวกเธอเป็นตัวประกัน คนที่ชื่อมิคาเอลจะสู้กับเขาไหม แต่คำตอบที่ได้ทำให้เขาผิดหวังอย่างรุนแรง เวทย์ของมิคาเอลเป็นเวทย์รักษาและธาตุดิน ไม่ถนัดการต่อสู้ เป็นไปได้อย่างไร นายมิคาเอลนั่นหน้าตาคล้ายผู้กล้าคู่ปรับที่ต่อสู้กับเขาหลายที คนที่ทำให้เขาตายได้ ตอนแรกที่เขาเห็น เขาคิดว่ามิคาเอลอาจจะเป็นร่างใหม่ของผู้กล้าคนนั้นเหมือนกับที่ราชาปีศาจอย่างเขาได้ร่างใหม่ ถึงไม่ใช่ก็น่าจะเป็นลูกหลาน เขาตั้งใจจะสู้กันใหม่อีกครั้ง ใช่ เขาอยากต่อสู้ การเรียนต่อสู้ในชั้นเรียนน่าเบื่อเกินไป การต่อสู้ในชั้นเรียนเวทย์ก็ถูกจำกัดมากเกินไป เขาต้องการการต่อสู้ที่เร้าใจกว่านี้ เขาเบื่อจะแย่อยู่แล้ว  &nbsp;  &nbsp;  แต่ข้อมูลใหม่ที่ได้ก็น่าสนใจอยู่ จะมีการประลอง และเขาอาจจะเจอคู่มือที่น่าสนใจในการประลองนี้ก็ได้   &nbsp;  การประลองจัดขึ้นหลังการสอบ เขาลงประลองเป็นคนแรกๆเพราะแทบจะทนรอไม่ไหวแล้ว เขาไม่ได้ออกกำลังกายมานานแล้วนะ แต่เขาไม่ลืมหรอกว่าเขาใช้ธาตุมืดให้คนเห็นไม่ได้ มันเป็นจุดสนใจเกินไปและเขายังอยากเก็บเรื่องการใช้ธาตุมืดไว้เป็นความลับ มันน่าจะมีประโยชน์ในอนาคตสำหรับเขาและแม่มากกว่าเปิดเผย ถึงเขาไม่สนใจการแย่งชิงบัลลังก์พวกนี้ แต่เขาต้องคิดถึงแม่เหมือนกันว่าจะได้รับผลกระทบอะไรบ้าง   &nbsp;  การต่อสู้รอบแรก เขาเจอกับนักเรียนชายอ้วนคนหนึ่ง เด็กที่คล้ายๆกับปีศาจหมูลูกสมุนคนหนึ่งของเขาในอดีต ลูกบุญธรรมของดยุกแห่งเทรลิส ชื่อเธมม์ ใช่เขาจำพวกขุนนางสำคัญและเจ้าครองแคว้นได้ พวกหมากในกระดานทั้งหลาย ความจำเขาไม่ได้แย่นักหรอก แต่บางทีเขาขี้เกียจสนใจ เสียงประกาศให้เริ่มประลองได้ เขาซัดเวทย์ไฟลูกหนึ่งใส่ อ้าว สลบแน่นิ่งไปซะละ อาจารย์เวทย์นำนายเด็กนั่นส่งผู้เยียวยา เขาชนะรอบแรก นี่กระจอกยิ่งกว่าทหารเลวที่เขาสั่งให้ไปสู้กับผู้กล้าซะอีก พวกนั้นยังมีโอกาสชักดาบมาฟันทีสองที  &nbsp;  การต่อสู้รอบที่สอง ดีขึ้นมาอีกหน่อย เขาต้องสู้กับเด็กผู้หญิงที่ชื่อเฌอร์ เขาก็รู้จักเหมือนกัน เด็กนั่นเป็นน้องสาวดยุกแห่งวินส์ตันคนล่าสุดหมากในกระดานไม่สิ เรียกว่าหุ่นให้ชักใยของเสด็จพ่อที่ไม่จริงใจของเขา   เด็กนั้นทำท่าทีเหมือนหนูตัวน้อยตัวหนึ่งเวลาเห็นแมว เขาไม่ใช่ผู้กล้าที่ถนอมหญิงงาม แล้วก็ไม่ใช่พี่ชายสองหน้าที่อ่อนโยนกับผู้หญิง แต่เอาเหอะ เห็นว่าเป็นผู้หญิง เขาเปิดโอกาสให้ลงมือก่อนก็ได้ ช่างน่าผิดหวังเสียจริง เด็กนั่นเสกลูกไฟมาลูกหนึ่งขนาดพอใช้ได้แต่ความแรงอ่อนด้อย เขาเสกเวทย์น้ำลงมาดับไฟก่อนที่ใช้เวทย์น้ำแข็งซัดใส่ สลบไปอีกละ มิน่าล่ะ พวกหญิงงามถึงต้องมีสามี พวกผู้หญิงพวกนี้อ่อนแอเสียขนาดนี้  &nbsp;  การต่อสู้รอบที่3 ก็คล้ายๆเดิม เป็นนักเรียนชายปีที่2 ที่เขาไม่รู้จัก ฝีมือดีขึ้นมาหน่อยแต่ก็ยังไม่ได้เรื่องอยู่ดี เด็กนั่นพยายามใช้เวทย์ลมสลับกับน้ำ แต่ถูกเขาซัดด้วยลูกไฟยักษ์ทีเดียวก็กระเด็นตกเวทีไปแล้ว เขาใช้เวลาสั้นมากในการจัดการคู่ต่อสู้ ทำให้มีเวลานั่งรอนานในแต่ละคู่ ระหว่างที่เดินมาหาที่นั่งรอ เขาสังเกตเห็นพี่ชายสองหน้าของเขาจ้องมองมา  การต่อสู้ในรอบถัดมา อาจารย์ให้ย้ายไปอีกสนามประลองเพราะว่าจำนวนผู้เข้าร่วมประลองเหลืออยู่ไม่มากแล้ว เขาต้องสู้กับเบลล่า ลูกพี่ลูกน้องของเขาเอง เด็กคนนี้นับว่าเป็นญาติสนิทเพราะเป็นลูกของพี่ชายคนรองของแม่ เขาพบเจอบ้างบางโอกาส แต่ก็ไม่ได้สนิทอะไรมากนัก รู้แต่ว่าพูดมาก  เบลล่านับว่าฝีมือดีกว่าเด็ก3คนที่ผ่านมา เธอมีเวทย์น้ำเพียงอย่างเดียวแต่ระดับเวทย์สูงได้ ใช่ สูงกว่าเขาถึง3ขั้น แต่ยังไงก็สู้เขาไม่ได้ ระดับเวทย์สูงไม่ได้แปลว่ารูปแบบการใช้จะดี และประสบการณ์ในการต่อสู้ของเด็กยังไงก็เป็นเด็ก  &nbsp;  เบลล่าเสกเวทย์น้ำแข็งเป็นดาบพุ่งใส่เขา เขาทดลองใช้เวทย์แบบเดียวกัน ดาบน้ำแข็งมาสกัดเพื่อทดสอบความแรงของเวทย์เธอก่อน ดาบน้ำแข็ง2อันถูกทำลาย เวทย์ของเธอดูแรงกว่าเล็กน้อย เขาคิดว่าปะทะโดยตรงต้องใช้แรงเยอะไป &nbsp;ดี นับว่าฝีมือดีกว่าคนอื่น ค่อยได้ออกแรงหน่อย   เบลล่าเสกเวทย์ดาบน้ำแข็งมากอีกหลายชุด เขาใช้เวทย์ไฟมาทำลายดาบน้ำแข็งของเบลล่า การตอบโต้นี้เป็นไปหลายรอบ ในที่สุดเบลล่าคงคิดจะเอาชนะ เธอใช้เวทย์พายุหิมะออกมา ใช้ได้ทีเดียว ค่อยสนุกหน่อย เขาเสกพายุหิมะลูกที่เล็กกว่ามารวมกับพายุของเบลล่าก่อน ใช่ รวมกันก่อนแล้วค่อยสลายเวทย์ตัวเองพร้อมๆกับเวทย์ของเบลล่า เขาละลายหิมะทั้งหมดก่อนเข้าประชิดเบลล่าก่อนจะโยนเธอออกนอกเวที เธอใช้ไม้ตายออกมาแล้วนี่ คงไม่มีอะไรน่าสนใจไปกว่านี้ เขาไปรอสู้กับคนต่อไปดีกว่า เบลล่าตัดพ้ออะไรเขาสักอย่าง  “นี่มันการประลอง ฉันอยากชนะ” เขาจำเป็นต้องเห็นแก่ความเป็นญาติด้วยเหรอ ต่อให้พี่ชายสองหน้าของเขามาเองเขาก็ไม่ออมมือให้หรอก น่าเสียดายที่ไม่ได้ลงประลอง เขาเคยคิดอยากทดสอบฝีมือพี่ชายเหมือนกัน  รอบถัดมาจัดขึ้นในวันต่อไป เหลือผู้ร่วมประลอง4คนเท่านั้น จัดในช่วงเช้า2คู่ และบ่ายเป็นรอบชิงชนะเลิศ   คู่ต่อสู้คนที่5ของเขา รอบก่อนชิงชนะเลิศ เป็นลูกขุนนางสักคน เป็นหมากที่ไม่ได้สำคัญมากนัก แต่นายนี่น่าสนใจตรงที่เรียนวิชาต่อสู้คาบเดียวกับเขา ได้รับการยกย่องจากอาจารย์ว่าฝีมือการสู้ด้วยอาวุธดี และมีการใช้เวทย์ธาตุเหล็กดี แต่เขาไม่เคยได้ลองสู้กับนายคนนี้มาก่อน น่าจะสนุกใช้ได้  คู่ต่อสู้ของเขาเริ่มการต่อสู้ด้วยการเสกดาบเวทย์พุ่งมาใส่เขา เขาใช้เวทย์แบบเดียวกันเป็นดาบต้านกลับไป อืม ความแรงของเวทย์สู้เบลล่าไม่ได้ด้วยซ้ำ เขาคงต้องผิดหวังแล้ว เขาปล่อยให้นายนั่นลองใช้เวทย์ดาบสู้กับเขาอีก2-3ครั้ง ดูท่าไม่เท่าไหร่ เขาตัดสินใจเลิก มันน่าเบื่อเกินไปแล้ว เขาใช้พายุหิมะแบบที่เบลล่าใช้ซัดใส่ กระเด็นตกเวทีไปซะแล้ว เขาให้ระดับนายกองระดับล่างละกัน ไม่รู้ผ่านมาถึงรอบนี้ได้ยังไง หรือว่านายนั่นจับฉลากผ่านมารอบก่อนชิงชนะเลิศเลยไม่ต้องสู้มาก่อน?  พี่ชายสองหน้าของเขานั่งอยู่บนอัฒจันทร์ จ้องมองมาที่เขาด้วยแววตาครุ่นคิด นายนั่นคงคิดว่าเขาอันตรายขึ้นมาแล้วสิ ปิดเทอมรอบนี้กลับไป นักฆ่าอาจจะถูกส่งมามากขึ้นก็ได้ ก็ดี เขาเบื่อมาพอแล้ว  เขาไปนั่งดูคู่ประลองที่เป็นคู่ประลองรอบก่อนชิงชนะเลิศอีกคู่หนึ่ง ดูเหมือนคู่ของเขาจะจบเร็วไป ฝ่ายหนึ่งคือคู่หมั้นของพี่ชายสองหน้าที่ชื่อเรนิส อีกฝ่ายเป็นเด็กปี2อีกคนหนึ่ง   คู่นี้การต่อสู้นับว่าน่ามอง เรนิสใช้เวทย์ลมและไฟ อีกฝ่ายใช้เวทย์น้ำและเหล็ก การต่อสู้เป็นไปอย่างดุเดือด ฝ่ายเรนิสดูจะได้เปรียบกว่า ในเวลา5นาทีเขาก็พอรู้แล้วว่าเรนิสน่าจะชนะ ความแรงของเวทย์มากกว่า ความเร็วในการร่ายเวทย์มากกว่า และรูปแบบการใช้เวทย์เหนือชั้นกว่า และเป็นไปตามที่คาด เรนิสชนะในเวลา20นาทีต่อมา เหลือเวลาอีกมากกว่าจะถึงช่วงบ่าย เรนิสนับว่าเป็นคู่ต่อสู้ที่น่าสนใจ รูปแบบเวทย์ดูหลากหลายและพลิกแพลง น่าสนุกไม่น้อย  การต่อสู้รอบบ่ายเริ่มต้นขึ้น เขามารอคู่ต่อสู้สักพักแล้ว เรนิสเดินขึ้นเวทีช้าๆ อืม เขาเริ่มจะแยกหญิงงามออกจากหญิงไม่งามได้บ้างละ หญิงงามคือผู้หญิงที่ต้องรอผู้กล้ามาช่วยเพื่อจะให้พวกนางได้มีสามี ส่วนหญิงไม่งามเขาเคยได้ยินสาวใช้พูดกันว่าคนไม่งามจะหาสามีไม่ได้ อย่างเรนิสนี่ถ้าสู้ได้ขนาดนี้คงไม่ต้องการให้ผู้กล้ามาช่วย ดังนั้นจึงจัดเป็นหญิงไม่งาม น่าสงสารพี่ชายสองหน้าจริงๆ   เขาเปิดโอกาสให้เรนิสลงมือก่อน เรนิสเริ่มต้นด้วยลูกไฟเล็ก ใช้ได้เลย เธอเสกมาพร้อมกันหลายสิบลูกพุ่งมาทางเขา เขาเสกพายุทะเลซัดมันดับพร้อมกันหมด เรนิสร่ายเวทย์ดาบลมซัดใส่เขา เขากระโดดหลบก่อนร่ายดาบเวทย์พุ่งใส่เธอ เธอใช้เวทย์ไฟสกัดมันทิ้งก่อนจะจู่โจมเขาด้วยเวทย์ไฟลูกใหญ่ เขาใช้เวทย์น้ำแข็งรับไว้ เวทย์ของเรนิสรุนแรง น่าจะอยู่ในระดับที่เรียกว่าระดับกลางขั้นต้นๆ สูงกว่าเขาบ้าง แต่ก็ฝีมือยังไม่ถึงขั้นให้เขาเอาธาตุมืดมาใช้ เล่นสนุกกับเธอด้วยเวทย์ธรรมดาได้อยู่  &nbsp;  &nbsp;  การโจมตีของทั้งคู่รุนแรงขึ้นและถี่ขึ้นเรื่อยๆ ในสายตาคนดูทั้งคู่เรียกว่าสูสีกัน เสียงซุบซิบดังขึ้นรอบสนาม  “ไหนว่าซิลบาสเตียนระดับเวทย์อยู่ที่ระดับพื้นฐาน3 ทำไมดูสูสีกับเรนิสที่อยู่ระดับกลางขั้น1 จนแยกไม่ได้ว่าใครได้เปรียบ”  “ความจริงแล้วเวทย์ของเรนิสดูรุนแรงกว่า แต่รูปแบบและความเร็วในการร่ายเวทย์ของซิลบาสเตียนยอดเยี่ยมมากทำให้ต้านทานได้” รุ่นพี่ปี4คนหนึ่งอธิบาย  “อย่างงี้ใครน่าจะชนะ”  “ดูยาก แต่ถ้าพูดตามระดับเวทย์ น่าจะเป็นเรนิส แต่ตอนนี้บอกได้ยาก”  “อย่างนี้แสดงว่าระดับเวทย์ที่สูงกว่าไม่ได้แปลว่าจะชนะ”  “ใช่ ถ้าประสบการณ์สูงกว่า การร่ายเวทย์เร็วกว่า และรูปแบบพลิกแพลงหลากหลายหรือมีจำนวนธาตุมากกว่าก็อาจจะชนะได้”  “ใช่ เหมือนซิลบาสเตียนกับเบลล่าไง”  “แต่เรนิสมีถึง3ธาตุนะ”  “ธาตุนึงเป็นธาตุไม้ ไม่ค่อยมีพลังในการต่อสู้หรอก”  &nbsp;  การต่อสู้ยังดำเนินต่อไปอย่างไม่หยุด จอมมารรู้สึกเพลิดเพลินอย่างมาก แต่เรนิสไม่เพลิดเพลินด้วย ดูเหมือนเธอเริ่มเหนื่อยแล้ว  เรนิสส่งเวทย์ลมที่เป็นดาบเวทย์ลมติดต่อกัน30ครั้ง จอมมารแววตาเป็นประกายล้ำลึก มันเป็นรูปแบบการใช้เวทย์ที่เขาเคยเห็นมาก่อน แต่ครั้งนั้นจำนวนดาบลมมากกว่านี้สัก2เท่าได้ เขาตอบโต้ด้วยเวทย์ไฟ เรนิสใช้เวทย์ดาบลมโจมตีกลับอีก คราวนี้มาสัก50ครั้ง แต่ดูเหมือนเธอเริ่มอ่อนแรงแล้ว ก็ดี เขาคิดว่ารูปแบบเวทย์เธอน่าสนใจ เขาจะดูเธอเล่นไปเรื่อยๆจนกว่าจะหมดแรงละกัน ไม่ต้องรีบชนะมากก็ได้  น่าเสียดายไม่มีการใช้ยาเพิ่มพลัง ไม่อย่างงั้นการต่อสู้นี่คงยืดยาวและสนุกกว่านี้ เขาใช้เวทย์เสกลูกไฟ50ลูกรับดาบลม และโต้กลับด้วยดาบน้ำแข็ง เรนิสเสกลูกไฟมาโต้กลับ ดาบน้ำแข็งละลายแต่ลูกไฟนั้นสลายไม่หมด พุ่งมาทางเขา เขาใช้โล่น้ำแข็งรับ แต่ระหว่างนั้น เรนิสพุ่งมาประชิดตัว เธอใช้ดาบไฟขนาดใหญ่ฟันใส่เขา เขากระโดดหลบ นั่นมัน เขาจำได้แล้วก่อนที่เขาเมื่อครั้งเป็นราชาปีศาจจะตาย เขาตายด้วยเวทย์รูปแบบนี้&nbsp; มันมีชื่อว่าเวทย์ดาบไฟแห่งสวรรค์ เขาใช้โล่น้ำเข็งรับเวทย์ดาบไฟ เหมือนเวทย์ดาบไฟแห่งสวรรค์จะมีการทำลายล้างสูงจริง แต่ผู้ใช้เวทย์นี้อย่างเรนิสระดับเวทย์ไม่สูงพอที่จะใช้มันเป็นเวลานานๆ เขาต้านรับสักครู่ เวทย์ดาบไฟนี้ก็ดับลง เรนิสกระโดดถอยหลังไปเพื่อตั้งหลัก ดูเธอจะเหนื่อยมาก ขณะที่เขาจะอ้าปากพูดบางอย่าง เรนิสร่ายเวทย์พายุหมุนมาใส่เขา ก่อนจะทรุดตัวลงคุกเข่า เขายิ้มมุมปากเล็กน้อย เวทย์นี้ความรุนแรงไม่เท่าดาบเวทย์ลมเป็นชุดๆของเธอตอนแรกๆด้วยซ้ำ เอาไว้เขาชนะเธอก่อนค่อยถามข้อสงสัยก็ได้ เขาร่ายเวทย์ไฟต้านแต่กลายเป็นควันกระจายทั่วเวทีบดบังการองเห็น ทันใดนั้นเขารู้สึกว่ามีอะไรมาจับข้อเท้าก่อนที่ร่างของเขาจะพุ่งลงมาแตะพื้นข้างเวที  เวทย์เถาวัลย์ของเรนิสลากเขาลงมาจากเวที  เสียงกรรมการประกาศ “เรนิส เทรลิส ชนะ”  เขามองขึ้นไปบนเวที ผู้ชนะค่อยๆนอนราบลงไปกับพื้นอย่างหมดแรง เขาแพ้อย่างงั้นรึ นี่เป็นการพ่ายแพ้อีกครั้งของเขา เขากำมือแน่น  ใช่แล้ว ความรู้สึกนี้เหมือนกับตอนที่เขาสู้กับผู้กล้าคนนั้น เรนิสเหมือนมาก ไม่ว่าจะเป็นรูปแบบการใช้เวทย์และวิธีการ บางครั้งที่สู้กันเขารู้สึกว่าเขาถูกโกง เหมือนครั้งนี้  &nbsp;  &nbsp;  เขาจำชื่อมันได้ ...................ผู้กล้าลิทเทิ้ลคิตตี้  &nbsp;  &nbsp;  ไรท์เตอร์โน๊ต : มิคาเอลไม่ใช่ผู้กล้าหรอกนะจอมมาร แค่คนหน้าเหมือน เป็นไปได้ว่าคนทำกราฟฟิกทำพระเอกออกมาคล้ายๆกัน  โถ่เธมม์ลูกรักของหม่ามี้ ถูกลดระดับจากตัวประกอบเป็นทหารเลวซะแล้ว    

 </div> 
