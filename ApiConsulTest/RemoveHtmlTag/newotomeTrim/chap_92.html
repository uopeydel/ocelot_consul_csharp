 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;     &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากที่เธอพึ่งระลึกได้ว่าเธออยู่ในเกมจีบหนุ่ม เจนนี่จิตตกอยู่ช่วงหนึ่ง ความจริงเธอจำเรื่องชาติที่แล้วได้ตั้งแต่ตอน8ขวบ แต่เธอไม่เคยสังเกตเลยว่าเธอมาเกิดในเกม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เท่าที่จำได้ เจ้าเกมนี่มันมี good end และ bad endซึ่งมันถึงตายได้เลย แถมมีพระเอกมากมายก่ายกอง น่าจะซัก6คนได้ เธอดันไม่ได้อ่านไกด์บุคที่น้องสาวฝาแฝดเขียน ตอนเล่นก็เล่นแบบใจลอยเพราะกำลังนึกหาวิธีเล่นงานแฟนเก่า และตอนสุดท้ายที่เล่นก็ฉากนั้นไง ตอนที่สู้กับเรนิส หลังจากนั้นเป็นยังไงต่อเธอไม่มีไอเดียเลย  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ใครเป็นพระเอกบ้าง อันนี้เธอก็จำไม่ได้อีกนั่นแหละ น้องสาวเธอบอกว่าเล่นสบายๆ3วันก็เคลียร์ได้สักรูทละ แต่เธอเล่นไป4วันยังไม่จบเทอมแรกเลย เออสิ พึ่งถึงฉากงานประลอง ยังเหลืออีกตั้ง3ปีครึ่ง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่นั่งนึกปกเกม น่าจะมีรูปใครบ้าง คุ้นๆว่ามีเจ้าชายซีริล กับมิคาเอล คนอื่นไม่แน่ใจ ใช่เพราะ2คนนี้ดูเด่นกว่าคนอื่น แล้วอันไหนจะbad endบ้างล่ะ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หรือเธอเปลี่ยนพล็อตเกมเลย นางเอกไม่จำเป็นต้องคู่กับพระเอก ถ้าเธอไม่คบใครเลยก็ไม่มีบทสรุปว่าจะ bad end หรือ good endใช่ไหม ทำใจให้สบายและขีดเส้นเฟรนโซนไว้ เท่านี้เธอก็รอดจากbad endได้ละ แต่ปัญหาอยู่ที่ใครเป็นพระเอกบ้าง  &nbsp;  &nbsp;  ใกล้งานก่อนปิดภาคเรียนซึ่งจะจัดในวันสุดท้ายของโรงเรียนก่อนจะปิดเทอม ชั้นปีที่1จับฉลากได้การแสดงละคร ปีที่2ได้การจัดร้านค้า ซึ่งมีหน้าที่จัดเตรียมพื้นที่และจัดหานักเรียนที่สมัครใจมาเปิดร้านค้า รายได้กำไรครึ่งหนึ่งจะเข้าโรงเรียน ส่วนที่เหลือนักเรียนที่ลงแรงไปแบ่งกัน การจัดร้านค้านี้นักเรียนทุนจะชอบมากเพราะเป็นการหารายได้เข้ากระเป๋าส่วนหนึ่ง สำหรับปีที่3จัดได้การแสดงดนตรี และแน่นอนปีที่4เป็นผู้ชม ไม่ต้องทำอะไร เพราะโดยปกติปีที่4 ช่วงสัปดาห์สุดท้ายจะมีภารกิจต้องออกภาคสนามกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นักแสดงชั้นปีที่1 ต่างก็ตระเตรียมการแสดงอย่างขมักเขม้น ผู้แสดงหลักมีแค่3คนคือผู้กล้า หญิงงาม และปีศาจ ส่วนนางฟ้านี่เป็นตัวประกอบ ออกมาแค่ฉากเดียว แต่เบลล่าที่ควรแสดงถอนตัวไป เพื่อนรวมชั้นแสดงแทน ผู้แสดงเป็นนางฟ้าก็ยืนว่าเธอจะต้องสวยไม่แพ้นางเอก สร้างความไม่พอใจให้วีราเนสบ้าง สุดท้ายคอสตูมนางฟ้าดูสีหมองหม่น เข้าฉากแล้วดับทันที วีราเนสนางแน่มาก  วีราเนสเด็กร้ายกาจยังหาเรื่องได้ตลอด ล่าสุดพยายามจะยัดเยียดบทสาวใช้ให้เจนนี่กับเรนิส โชคดีที่เจนนี่หัวไวเล่นละครว่าอยากจะเป็นตัวประกอบที่เด่นกว่านางเอก เรนิสก็ใช่ย่อยรับลูกต่ออย่างทันควัน ทำให้วีราเนสยกเลิกความคิดนี้ถอยไปตั้งหลัก สุดท้าย เรนิสบริจาคลูกแก้วเวทย์ทำเอฟเฟ็คให้ วีราเนสดูปลาบปลื้มกับฉากเปิดตัวของเธอที่น่าจะสวยงามอลังการทำให้เว้นการหาเรื่องเด็กนักเรียนหญิงคนอื่นไปพักหนึ่ง แต่นั่นไม่ยาวนานเท่าไหร่นัก  ก่อนงานแสดงไม่กี่วัน เรนิสกับซิลบาสเตียนมีเรื่องทะเลาะวิวาทถึงขั้นนัดต่อสู้กันกลางดึกที่สวนหย่อม สวนดอกไม้กับต้นไม้เสียหายจำนวนหนึ่ง กระดานข่าวเขียนว่า สาเหตุเป็นเพราะซิลบาสเตียนไม่ยอมรับความพ่ายแพ้ ส่วนเรนิสก็ไม่พอใจน้องชายคู่หมั้นเป็นการส่วนตัว แต่หลังจากการวิวาทครั้งนั้นจบลงด้วยการถูกหักคะแนน ปรับเงิน และรายงานความประพฤติไปยังผู้ปกครอง ทั้งคู่ดูไม่มีทีท่าว่าจะท้าตีกันอีก  แต่การต่อสู้แบบหญิงๆของวีราเนสกับเจนนี่ดูยังไม่สิ้นสุด คล้ายกับว่าแวนลืมเหตุการณ์ระทึกขวัญในห้องพักครั้งนั้นไปหมดแล้ว เขาเริ่มกลับมาหยอดคำหวานให้เจนนี่อีก และนั่นเป็นจุดเริ่มต้นของการต่อสู้ยกต่อไป  มิคาเอลซึ่งเป็นประธานรุ่นของปีที่2 แจ้งกับนักเรียนทั้งหมดว่าถ้าใครต้องการจะลงชื่อเปิดร้านขายของให้มาแจ้งได้ว่าจะขายอะไร เจนนี่ ราเชล และลิซ ตกลงกันว่าจะขายข้าวโพดคั่วกับน้ำหวานเหมือนครั้งที่แล้ว แต่ขาดสมาชิกอีกคนคืออเล็กซิสที่จะเป็นพระเอกละครเวทีที่ต้องแสดง แย่จัง ขาดคนหน้าตาดีๆมาเรียกแขกสาวๆ เพราะมิคาเอลต้องดูแลความเรียบร้อย มาช่วยไม่ได้  พวกเธอฝากแม่ครัวโรงเรียนหาเมล็ดข้าวโพด และส่วนประกอบที่จะทำน้ำหวาน คราวนี้เจนนี่จะคั่วเมล็ดข้าวโพดกับเนยหอมให้รสชาติดีขึ้นและกลิ่นหอมๆจะทำให้คนรอบข้างสนใจ ยอดขายน่าจะดี พวกเธอกักตุนเมล็ดข้าวโพดไว้ที่ห้องครัวในหอพัก แต่แล้วเย็นวันหนึ่งพวกเธอก็พบว่าเมล็กข้าวโพดที่ซื้อไว้ทั้งหมดหายไป และมีคนเห็นซินเธีย คู่ปรับเก่าสมัยเรียนที่แคว้นลูฟฟ์ที่อยู่หอพักนักเรียนทุนเหมือนกันหิ้วถุงบางอย่างออกไป  “รุ่นพี่ซินเธีย มีคนเห็นว่ารุ่นพี่ขโมยของของเราไป” เจนนี่เปิดศึกทันที  “ขโมยอะไร อย่ามากล่าวหากันนะ”  “จริง มีคนเห็นรุ่นพี่ถือถุงออกไป เมล็ดข้าวโพดของพวกเราหายไป” ลิซยืนยัน  “พูดอะไรมั่วๆ มีหลักฐานรึเปล่า”  ก็จริง จะมีหลักฐานอะไรได้โลกนี้ไม่มีกล้องวงจรปิด เฮ้อ สุดท้ายซินเธียก็ลอยนวล แต่ก็ไม่ซะทีเดียว ลิซเอาเรื่องนี้ไปฟ้องมิคาเอลซึ่งไปทวงถามซินเธียให้ สุดท้ายถุงเมล็ดข้าวโพดก็กลับมาอย่างประหลาด สงสัยมันมีขาเดินกลับมาเอง  ประเด็นที่น่าสนใจอยู่ตรงที่ วีราเนสและสมุนไปโวยวายกับซินเธียในโรงอาหารเรื่องที่ซินเธียเอาเมล็ดข้าวโพดไปคืน วีราเนสไม่ได้เห็นซินเธียอยู่ในสายตาเลยเพราะเป็นแค่นักเรียนทุน พ่อก็เป็นแค่ขุนนางชั้นผู้น้อย เจนนี่พอเดาได้ทันที แค่ข่มขู่เล็กน้อยซิเธียก็ทำงานให้แล้ว ที่วีราเนสคบคิดกับซินเธียเล่นงานเธอ นี่จะจองล้างจองผลาญไปถึงไหน  วีราเนสปรายตามองมาทางกลุ่มของเจนนี่  “จะมีอะไร คนนึงก็สามัญชนที่คิดจะปีนป่ายผู้ชายตระกูลสูง อีกคนก็เด็กกำพร้า ส่วนอีกคน หึ ยิ่งต่ำต้อย” วีราเนสสะบัดหน้าออกไป “ลูกนอกสมรสที่เกิดจากสาวใช้”  ราเชลน้ำตาคลอ เรื่องการเป็นลูกนอกสมรสเหมือนเป็นปมในใจ  &nbsp;  ตาต่อตา ฟันต่อฟัน เมื่อกล้าลงมือกับเธอ เธอก็จะตอบโต้ แต่ไหนแต่ไร เจนนี่เป็นคนจำและเอาคืนอยู่แล้ว ..  &nbsp;  งานเล่นงานวีราเนส จะเอาให้สะใจต้องเอาให้มีพยานรับรู้เยอะๆ เจนนี่ไม่ใช่นางเอกที่ถูกกระทำแล้วมานั่งร้องไห้ เธอเป็นนางเอกร้าย และมีความมุ่งมั่นที่จะร้ายกว่านางร้ายทุกคน ส่วนพวกตัวประกอบอย่าได้หวังว่าจะมารังแกเธอได้ เธอนี่แหละจะแสดงให้เห็นเองว่า นางเอกรังแกนางร้ายเป็นยังไง  &nbsp;  ละครเวทีของโรงเรียนถูกซักซ้อมมาอย่างดี มีการซ้อมแสดงหลายรอบ รอบซ้อมใหญ่ (ซึ่งก็คือแสดงให้เพื่อนๆกันเองดู)มีแต่คนชมว่าการแสดงสมบทบาทและมีเอฟเฟ็คสมจริงมาก (พวกเดียวกัน อวยกันเอง)  ในที่สุดก็ถึงวันงาน ตอนนี้ยังเช้าอยู่ กว่านักเรียนและผู้ปกครองจะมาเดินซื้อของต้องรอให้จบการแสดงทั้งดนตรีและละคร ซึ่งน่าจะสายแล้ว ร้านขายของมีไม่น้อยเลยเพราะนอกจากนักเรียนปี2แล้ว ยังมีนักเรียนปี1และ3อีกจำนวนหนึ่งมาเปิดร้านด้วย เธอเห็นเรนิสกับเบลล่าและเธมม์เปิดร้านขายบัตรอวยพรเวทย์ คล้ายๆลูกแก้ว แต่ใช้ได้ครั้งเดียวแล้วจะสลายไป ราคาจะถูกกว่าลูกแก้วเวทย์มาก เจนนี่ชะโงกดูเห้นติดป้ายขายใบละ20เหรียญเงิน นับว่าไม่ถูกแต่ก็ไม่ถึงกับแพง เจนนี่เลือกทำเลเหมาะๆให้ลิซไปเปิดร้านขายของก่อน เธอกับราเชลมีเรื่องสำคัญจะต้องทำ  &nbsp;  หลังเวทีการแสดง วีราเนสแต่งตัวด้วยชุดสีขาวพริ้วสวยงาม ผมสีแดงเพลิงของเธอถูกเกล้าแบบมีเปียคาดหลังดูแล้วสูงศักดิ์สง่างาม อุปกรณ์ทุกอย่างพร้อมไม่ว่าจะเป็นฉาก คนเล่นดนตรีประกอบซึ่งก็เพื่อนร่วมชั้น2-3คนกับจูเลีย ส่วนริต้าเป็นคนเตรียมของและสั่งการให้พวกเด็กผู้ชายย้ายฉาก  “พวกเธอมาทำอะไร” ริต้าตวาดใส่  “เรามาดูว่านักแสดงเป็นยังไงบ้าง” ราเชลพูดตะกุกตะกัก  “พวกเราเสียใจที่ไม่ได้ร่วมแสดง เลยมาแอบดู วีราเนสสวยมากเลย” เจนนี่ทำหน้าเสียดาย เรื่องแสดงละครนี่งานถนัด อาชีพเก่าเธอเลย  “เชอะ พวกไร้สกุลอย่างพวกเธอไม่เหมาะหรอกนะ” เสียงแหลมๆของจูเลียแทรกมา  “อย่าไปว่าพวกเขาเลย พวกเขาแค่มีโอกาสน้อย” วีราเนสเล่นบทนางเอกบ้าง สงสัยหล่อนจะซ้อมบทนางเอกมากเกินไป เสียงที่พูดนุ่มนวลทีเดียว  “ชาตินี้ไม่มีโอกาสได้เป็นนางเอกก็ได้แต่ชะเง้อมองล่ะนะ” ประโยคถัดมาของวีราเนสทำให้เจนนี่ตระหนักได้ว่า นางร้ายมันเปลี่ยนไม่ได้หรอก ชิ ขอโทษนะ ชาตินี้นางเอกน่ะเธอต่างหากล่ะ ไม่ใช่หล่อน เจนนี่คิด  “งั้นพวกเราไปก่อนนะ” เจนนี่ปลีกตัวไปทำราวกับว่าเธอเสียใจทีไม่ได้แสดง เธอไม่ได้ออกไปทันที เป้าหมายของเธออยู่ที่ตะกร้าใส่อุปกรณ์ หลังงานเสร็จแล้วจะอยู่ต่อทำไมให้คนเขาสงสัย  “รีบๆไปซะ เกะกะ” เสียงริต้าไล่หลังมา ตัวประกอบ แล้วแกจะรู้สึก  &nbsp;  การแสดงดนตรีและละครจัดในช่วงสาย ผู้ชมเป็นนักเรียน และอาจารย์ รวมทั้งแขกของโรงเรียน ส่วนใหญ่เป็นผู้ปกครองนักเรียนชนชั้นสูงที่กำลังเรียนอยู่ ซึ่งจะมารับนักเรียนกลับบ้านอยู่แล้ว ทำให้การขายของช่วงก่อนและหลังการแสดงเป็นนาทีทอง บรรดาผู้ปกครองต่างมีเงินสะพัด  เจนนี่กับเพื่อนขายของได้เงินไม่น้อยเหมือนกัน เพราะมีเจนนี่เป็นตัวดึงดูดนักเรียนชาย แต่ร้านที่ได้เงินเยอะที่สุดเป็นร้านของเรนิสกับเบลล่า ใช่สิ บุตรสาวผู้ครองแคว้นใหญ่คู่หมั้นเจ้าชายซีริลกับหลานสาวพระราชินี บรรดาผู้ปกครองทั้งหลายแทบจะเหมาซื้อของในร้านจนหมดเกลี้ยงตั้งแต่30นาทีแรกที่เปิดร้าน หลังจากมีคนถามว่าเด็กๆที่ร่ำรวยทำไมมาขายของ กลุ่มของเรนิส ประกาศจะยกเงินให้กับทางโรงเรียนหมด ดูเรนิสกับพวกใจบุญดี แต่ไม่รู้ทำไมเจนนี่รู้สึกว่าเรนิสจะกัดฟันพูด   ช่วงประมาณ10โมงเช้าจะเริ่มการแสดง ทุกร้านต่างพากันปิดเพื่อไปชมการแสดงก่อนจะกลับมาเปิดร้านใหม่  &nbsp;  งานถูกเปิดด้วยอาจารย์ใหญ่ตามด้วยประธานนักเรียนกล่าวขอบคุณนักเรียนและผู้ปกครอง ตามด้วยการแสดง  การแสดงดนตรีโดยปีที่3 ประกอบด้วยนักแสดงถึง8คน ประกอบด้วยเครื่องดนตรีชนิดต่างๆ การบรรเลงจบพร้อมกับเสียงปรบมือและเสียงเชียร์จากผู้ชม  เจนนี่นั่งอยู่ในแถวด้านบน ด้านหน้าเธอเป็นกลุ่มของเรนิส และซิลบาสเตียนที่เข้ามาทีหลัง ส่วนด้านหลังเป็นนักเรียนปี2หลายคนที่เธอรู้จัก อ้อ ที่ลืมไม่ได้ พี่สาวแฝดทั้ง2 ของราเชล  ราเชลกระซิบบอกเจนนี่ให้มองไปทางฝั่งของผู้ปกครองกิตติมศักดิ์  “คนที่ใส่ชุดสีเงินเส้นผมสีเงิน นั่งอยู่ในบ็อกซ์ด้านบน นั่นพระราชินี ที่นั่งข้างกัน เลดี้เบ็ธพระพี่เลี้ยงของเจ้าชายซีริล ความจริงไม่ได้ถูกกันเท่าไหร่ เลดี้เบ็ธเป็นคนสนิทของพระราชา”  “ส่วนที่นั่งบ็อกซ์ถัดไป ผู้ชายเส้นผมแดงกับผู้หญิงสวยๆข้างๆกันนั่นท่านพ่อท่านแม่ของวีราเนสกับแวน นั่งถัดไปอีกผู้ชายหล่อๆผมสีดำกับผู้หญิงสวยๆ นั่นท่านพ่อท่านแม่ของเรนิส ส่วนที่นั่งด้านล่างแถวหน้าสุด ท่านพ่อท่านแม่ของแกรนด์เลดี้จูดิธตัวแสบที่ชอบแกล้งเธอ นั่งข้างกัน พ่อของเธโอนายแว่นที่สอดรู้สอดเห็น”  นี่ราเชล ยังกะหล่อนไม่สอดรู้สอดเห็น  ดี คนใหญ่คนโตมากันให้เยอะ ละครฉากนี้อลังการมากจนไม่รู้ลืมเลย  &nbsp;  &nbsp;  ละครเวทีเริ่มตนด้วยฉากปีศาจที่เธโอแสดง เธโออยู่ในชุดผ้าคลุมสีดำ ใบหน้ามีรอยแต้มสีแดงดูตลกมากกว่าจะน่ากลัว เสียงเรนิสหัวเราะมาจากด้านหน้าก่อนที่จะมีเสียงเย็นชาขัดมาจากซิลบาสเตียน “นี่เธอหัวเราะอะไร”  “ก็นายปีศาจนี่ไง ตลกชมัดเลย ของจริงไม่ได้เป็นแบบนี้ซะหน่อย” เรนิสตอบ ก่อนจะชำเลืองมองซิลบาสเตียน “ที่เคยเจอหล่อกว่านี้หลายเท่าตัว”  “อือ เสื่อมเสียจริงๆ” ซิลบาสเตียนเห็นด้วย  2คนนี่พูดยังกะเคยเห็นปีศาจอย่างงั้นแหละ ไหนว่า2คนนี้ไม่ถูกกันจนท้าตีกันไง ดูสนิทสนมกันดีนี่นา   “ข้า ราชาปีศาจ วันนี้จะมาจับหญิงงาม”  หลังจากราชาปีศาจออกมาก็มีเอฟเฟ็ค เหมือนฝ่ายเบื้องหลังจะส่งลูกแก้วมาผิดอัน ดอกกุหลาบสีขาวโปรยปรายรอบราชาปีศาจพร้อมเสียงเพลงบรรเลงหวานไพเราะ  เสียงเธมม์หัวเราะดังลั่นตามด้วยเสียงหัวเราะของใครๆอีกหลายๆคน เจนนี่กับราเชลหัวเราะจนปวดท้อง แต่เหมือนซิลบาสเตียนที่นั่งด้านหน้าจะหน้าตายมาก เขาไม่หัวเราะแม้แต่นิดเดียว  “ใครคิดการแสดงนี่ขึ้นมา เสื่อมเสียที่สุด” ซิลบาสเตียนพูดด้วยเสียงเย็นชา รังสีอำมหิตแผ่ออกมารอบตัวเขา  “ใช่ เป็นการนำเสนอตัวละครที่แย่มาก ราชาปีศาจดูสง่างามกว่านี้มาก” เรนิสรีบรับลูกแต่น้ำเสียงเหมือนจะกลั้นหัวเราะไว้แทบไม่อยู่ &nbsp;ดู2คนนี่ ท่าจะเพี้ยน   The show must go on ฉันใดก็ฉันนั้น แม้ลูกแก้วเอฟเฟ็คจะผิดพลาดแต่ก็ต้องแสดงต่อ วีราเนสในชุดขาวสวยราวกับเทพธิดาเดินออกมาชมฉากสวนดอกไม้ พร้อมกับร้องเพลง มีนักดนตรีเล่นไวโอลินประกอบเบาๆ วีราเนสนับว่าเสียงดีใช้ได้ มีคนใช้เวทย์ลมเบาๆพัดให้ชุดของเธอปลิวเล็กๆ ความจริงถ้ามีดอกกุหลาบขาวเหมือนฉากที่แล้วจะเรียกได้ว่าเพอร์เฟ็ค  และริต้าก็ส่งลูกแก้วเวทย์ออกมาจากฉากหลัง ลูกแก้วเวทย์ออกมาเป็นประกายไฟวูบวาบพร้อมเสียงเพลงปลุกใจด้วยกลองดังกระหึ่ม ด้านหลังเทพธิดาสีขาวมีเปลวไฟลุก เป็นเพราะมีคนใช้เวทย์ลมอยู่ด้วยทำให้เปลวไฟที่สมจริงเกินไปติดชายกระโปรง ไฟลุกใส่ชุดขาวพริ้วของวีราเนสพร้อมเสียงกลองเป็นฉากที่น่าเร้าใจอย่างยิ่ง  “นี่เค้าเปลี่ยนบทกันหรอ” เสียงเรนิสหันไปถามเบลล่า  “สงสัยวีราเนสอยากเปลี่ยนรสชาติ คงเบื่อท่าเดินสวยๆ มันธรรมดาเกินไป” เบลล่าตอบ  “มันดูเร้าใจจริงๆ” เธมม์ที่นั่งด้านหน้าวิจารณ์บ้าง  “แต่ไฟนั้นมันสมจริงเกินไป” เบลล่าพูด  “ก็เวทย์ไฟจริงๆน่ะสิ ฉันกลัวไม่สมจริงเลยไม่ได้ใช้ภาพมายา ไหม้จริง ร้อนจริง มันไหม้เวทีได้เลยนะถ้าไม่ระวัง” เรนิสเปรย และตอนนี้วีราเนสที่มีไฟที่ชายประโปรงเริ่มวิ่งรอบเวทีและไฟก็ติดรอบเวทีเช่นกัน วีราเนสไร้สมอง หล่อนมีธาตุน้ำไม่ใช่หรอทำไมไม่ใช้  เหมือนจะมีคนที่รู้ตัว เธโอผู้ร้ายของเรื่องก็ยื่นมือมาช่วยหญิงงาม เขาร่ายเวทย์น้ำมาดับไฟ ยามนี้หญิงงามชุดชายกระโปรงแหว่งเป็นหย่อมๆจากไฟไหม้ โชคดี (เสียดาย)ที่ไม่ครอกเธอ  การแสดงต้องดำเนินต่อ แม้มันจะพลาด และพลาดมาแล้ว เธโอสวมวิญญาณนักแสดง ช่วยหญิงงามเสร็จก็จับหญิงงามในสภาพชุดขาดไหม้ไฟเป็นหย่อมๆไปขังบนหอคอย  ฉากเปิดตัวพระเอก อเล็กซิสดูหล่อเหลาสมกับเป็นพระเอกมาก เขาอยู่ในชุดอัศวิน เส้นผมหยักศกเล็กน้อยสีน้ำตาลอ่อน คราวนี้ฝ่ายเบื้องหลังไม่พลาด มีแสงสีทองส่องมาที่เขาทำให้ดูสง่างามเพิ่มขึ้นอีก ระหว่างทางเดินมีสายรุ้งเป็นเบื้องหลังให้สมกับฉายาผู้กล้าสายรุ้ง  จากนั้นก็เป็นฉากของบรรดาตัวประกอบไม่ว่าจะนางฟ้าเสกดาบให้พระเอก ชาวบ้านที่ถูกปีศาจรังแกร้องทุกข์ให้พระเอกฟัง และฉากต่อสู้กับสมุนปีศาจเล็กๆน้อยๆ  “ไร้สาระ ราชาปีศาจที่ไหนจะมีเวลามารังแกชาวบ้าน” ซิลบาสเตียนวิจารณ์  “อือ นั่นสิ ไม่สมศักดิ์ศรีเลย คนกำกับละครนี่แย่มาก ไม่ศึกษาข้อมูล” เรนิสพูดบ้าง “ว่าแต่ปกติราชาปีศาจนี่วันๆทำอะไรบ้าง”  “แช่น้ำร้อน ถ้าไม่มีใครมาท้าสู้”  เรนิส “...”  เหลวไหลจริง 2คนข้างหน้าเธอนี่ พูดได้เป็นตุเป็นตะ ว่าแต่การคุยกันในโรงละครตอนละครเริ่มแล้วนี่เหมือนพวกชอบคุยในโรงหนังรึเปล่า ถ้าเป็นโลกเก่าของเธอ2คนนี้คงโดนประนาม  &nbsp;  ฉากต่อมา ยังคงเร้าใจเช่นกันเป็นฉากต่อสู้กันระหว่างราชาปีศาจเธโอและพระเอกผู้ผู้กล้าอเล็กซิส ทั้งคู่ใช้ดาบไม้โชว์สกิลต่อสู้ดุเดือด  &nbsp;  “ซิลบาสเตียน นี่ข้าวโพดคั่ว ของร้านเจนนี่กับน้ำหวาน ฉันไปต่อคิวซื้อให้นายโดยเฉพาะเลยนะ”เรนิสหันไปส่งของกินให้ซิลบาสเตียน สังเกตว่าวันนี้เสียงของเรนิสหวานเป็นพิเศษ เดี๋ยวนะเจนนี่จำได้ว่าคนที่มาต่อแถวซื้อคือเธมม์ ส่วนเรนิสมัวแต่ขายของ   &nbsp;  จนกระทั่งผู้กล้าใช้ดาบไม้แทงราชาปีศาจ  เรนิสส่งขนมให้ซิลบาสเตียนอีก  “ถ้านายไม่ชอบข้าวโพดคั่ว ฉันมีเค้ก และก็สายไหม ถ้านายยังไม่ชอบอีกฉันไปหาอย่างอื่นให้ก็ได้” น้ำเสียงอ่อนหวานและง้องอน เท่าที่จำได้ไม่เคยได้ยินเรนิสพูดแบบนี้กับคู่หมั้นด้วยซ้ำ หรือว่าเรนิสจะชอบซิลบาสเตียน แต่ที่จำได้ ซิลบาสเตียน ชอบผู้ชาย....  &nbsp;  &nbsp;  &nbsp;  &nbsp;  ซิลบาสเตียนไม่ตอบแต่คว้าแก้วน้ำหวานไปดื่มอย่างหงุดหงิด  ฉากจอมราชาปีศาจตายตอนที่ซ้อมจะมีลูกแก้วเวทย์มาเป็นเหมือนฝนตกลงมาในฉากจบการต่อสู้ อันที่จริงหากริต้าส่งลูกแก้วเวทย์ผิดๆมา หล่อนควรจะเลิกใช้ได้แล้ว แต่เหมือนริต้าจะยังไม่รู้ตัว เธอส่งลูกแก้วเวทย์อันถัดไปออกมา  กลีบดอกเชอร์รี่บลอสซั่มปลิวว่อนทั่วเวทีก่อนจะรวมตัวเป็นรูปหัวใจ เอ่อ เหมาะกับฉากจอมมารตายเป็นอย่างยิ่ง สร้างความกระอักกระอ่วนให้กับผู้ชม  “หรือว่าความจริงแล้วผู้กล้ากับราชาปีศาจจะรักกัน” ลิซเปรยขึ้นมาแบบขำๆ  “เหลวไหล” “บ้าล่ะสิ” ซิลบาสเตียนและเรนิสหันกลับมาตวาดใส่ลิซพร้อมกัน  “สองคนนี่ไม่มีอารมณ์ขันเอาซะเลย” ลิซหักมากระซิบกับเจนนี่  &nbsp;ฉากจบหลังจากที่อเล็กซิสไปช่วยวีราเนสลงจากหอคอย ทั้งคู่บอกรักกัน และริต้ายังคงทำหน้าที่อันดีเยี่ยมของเธอต่อไปด้วยการส่งลูกแก้วเวทย์ที่เหลืออยู่ออกมา  &nbsp;  สายฝนโปรยปรายพร้อมกับเพลงงานศพ พร้อมกับพระเอกนางเอกที่กุมมือกัน ฉากจบของผู้กล้ากับหญิงงาม ละครอันลือลั่นประจำปี  “ละครอะไรนี่ไร้สาระที่สุด” เสียงซิลบาสเตียนเปรยขึ้นมา  “อือ จริงด้วย” เรนิสตอบกลับ สองคนนี่ดูสนิทกันจริงๆ “แต่เสียดายจัง ฉันไม่มีเวทย์ธาตุน้ำ ไม่งั้นฝนนี่จะไม่ใช่ภาพมายาแต่เป็นน้ำจริงๆเปียกจริงๆ”  &nbsp;  เจนนี่หัวเราะจนท้องแข็ง ใช่ ผลงานของเธอเอง เธอแค่สลับลำดับลูกแก้วเวทย์กับฉลากที่ติดไว้ ถ้าริต้ามีสมองกว่านี้แผนคงสำเร็จแค่ฉากแรกๆ ขอบคุณความไร้สมองของนางทำให้ลูกแก้วเวทย์สลับกันครบ4ลูกเลยทีเดียว  &nbsp;  ได้ยินว่าบ่ายวันนั้น วีราเนสโกรธริต้าจนไม่ยอมพูดด้วย ใช่สิ สำหรับวีราเนสแล้วเรื่องที่เกิดขึ้นเป็นความเจ็บปวดทางใจจริงๆ  ละครอันลือลั่นนี้คงเป็นที่พูดถึงจนพวกเธอจบปี4เลยล่ะ  &nbsp;  &nbsp;  Writer’s note: เห็นไหมคะว่าเจนนี่น่ะแสบแค่ไหน เกมมันจะไม่พังได้ยังไงในเมื่อพวกเธอช่วยกันถล่ม  ปล. หนูเจนนี่ มันมี8รูทนะคะ  แล้วก็ที่หนูว่าเขาคุยในโรงละคร หนูก็คุยค่ะ แล้วหนูยังแอบฟังที่เขาคุยกันอีก    

 </div> 
