 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; งานแสดงก่อนปิดภาคเรียนพึ่งจบลงไป เรนิสจำใจนำรายได้ที่ได้จากการขายบัตรอวยพรเวทย์บริจาคให้ทางโรงเรียนจนหมด เพราะมีคนถามขึ้นมาว่ากลางวงว่าท่านหญิงแห่งเทรลิสที่ร่ำรวยอยู่แล้วมาขายของหารายได้เพื่ออะไร ไม่คิดจะบริจาคหรือไง เธอจะทำอะไรได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรนิสตั้งใจว่าจะบริจาคให้โรงเรียนค่ะ” เธอตอบ “การกุศลค่ะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นี่เป็นการรักษาหน้าให้ท่านพ่อ ใครจะรู้ไม่ได้ว่าตัวจริงของเธองกขนาดไหน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แน่นอนเธมม์อ้าปากค้าง ส่วนเบลล่าหัวเราะคิกคักอยู่ด้านหลัง เฮ้อ เสียดายเงินเป็นที่สุด  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ก่อนการแสดง ซิลบาสเตียนเข้ามานั่นที่นั่งข้างๆเรนิส หลังจากการต่อสู้อันบัดซบหลายๆครั้งในชาติก่อนและชาตินี้ เธอและเขากลายมาเป็นสิ่งที่อาจจะเรียกว่าเพื่อนกันในที่สุด เหตุผลง่ายๆ ต่างฝ่ายต่างรู้ตัวตนบางส่วนของอีกฝ่ายหนึ่งแล้ว ถือเป็นการแลกเปลี่ยนความลับรูปแบบนึงได้   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอเคยถามเขา “ทำไมต้องจับตัวเจ้าหญิงไปด้วย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาขมวดคิ้ว “จับตัวอะไรกัน พวกนั้นมาเองต่างหาก ไม่ก็มีคนให้มา”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วนายทำไมไม่ปล่อยไป”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เคยไล่แล้ว แต่ไม่ไป” ซิลบ่าสเตียนทำหน้าครุ่นคิด “บางทีพวกนางอาจจะอยากได้สามีผู้กล้าอย่างที่เธอบอกก็ได้”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อืม ไม่น่าจะใช่ ประเมินจากหน้าตาชาติที่แล้วของเขา พวกเจ้าหญิงน่าจะอยากได้สามีเป็นจอมมารมากกว่า เธอเหลือบมองใบหน้าสวยหวานของซิลบาสเตียน สมควรอยู่หรอกที่เขาจะโกรธ เปลี่ยนจากจอมมารรูปหล่อเป็นเจ้าชายหน้าสวยแทน&nbsp; ใช่จอมมารหล่อมาก เหตุผลที่จาน4ใบในเซ็ตของขวัญเป็นที่ต้องการเพราะผู้กล้ากับจอมมารต่างหล่อมากนั่นเอง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แล้วลิทเทิ้ลคิตตี้คืออะไร”  “อ้อ แปลว่าแมวน้อย”  ใบหน้าของซิลบาสเตียนที่เย็นชาอยู่แล้วดูมีไอเย็นและรังสีอำมหิตออกมา “นี่เธอใช้ชื่อนี้มาท้าสู้กับฉันหรอ”  ...   การแสดงละครเวทีครั้งนี้เป็นหายนะครั้งใหญ่ หลังฉากส่งลูกแก้วเวทย์ออกมามั่วซั่วสลับกันไปหมด จากละครรักกลายเป็นละครตลกแห่งปีที่มีเอฟเฟ็คยิ่งใหญ่ มีคนพูดถึงมากมาย ใช่ ทุกคนต่างกล่าวถึงความฮาและมีการพูดถึงลูกแก้วเวทย์ของเธอ ท่ามกลางความช้ำใจของวีราเนส ใครจะเป็นยังไงก็ช่าง ยอดขายของร้านแฟร์รี่วิชเพิ่มขึ้นเป็นผลมากจากละครก็แล้วกัน ใช่ ยอดขายไม่ดีเท่าเดือน3 แต่ก็พุ่งกระฉูดจากเดือนที่แล้ว เป็นแผนการตลาดที่ไม่ต้องลงทุนแม้แต่น้อย ใครจะสนล่ะว่าวีราเนสจะรู้สึกยังไง  ท่านพ่อและท่านแม่เดินทางมารับเธอและเธมม์กลับด้วยตัวเอง พวกเขาแยกกันนั่งรถม้าคนละคันเพื่อความปลอดภัย เพราะหากเกิดการโจมตีขึ้นและมีการเสียชีวิต รถม้าอีกคันจะมีโอกาสรอดมากกว่า อย่างไรก็ตามการเร่งเดินทางเข้าจุดปลอดภัยในแคว้นจะดีที่สุด จุดที่มีการลอบสังหารเรนิสในเกมอยู่ระหว่างการเดินทางกลับจากเมืองหลวงนี่แหละ   เบลล่าขอเดินทางไปแคว้นเทรลิสกับเรนิสด้วย เหตุผลเพราะท่านป้า แม่ของเบลล่าไปอาณาจักรไอซ์เพื่อหาพี่สาวของเบลล่าจะกลับมาอีกครึ่งเดือนข้างหน้า เบลล่าไม่อยากกลับไปอยู่บ้านกับป้าสะใภ้ที่ไม่ชอบหน้าเธอเท่าไหร่ เลยขอเดินทางไปอยู่กับเรนิสชั่วคราวก่อน  พวกเขาใช้เวลาตามปกติ2วันจึงกลับถึงบ้าน เรนิสมีสิ่งสำคัญที่ต้องทำ ตอนนี้พล็อตเกมเปลี่ยนไปมากแล้ว เธอดึงสมุดบันทึกที่เก็บล็อคไว้อย่างดีมาเปิดเพื่อเรียบเรียงเนื้อหาใหม่ ตอนนี้เธออิงตามพล็อตเดิมไม่ได้  &nbsp;  เธอนั่งลิสท์รายชื่อตัวละครหลักและเป้าหมายหรือสิ่งสำคัญรวมทั้งจุดอ่อน  &nbsp;  ซีริล   เป้าหมาย อำนาจ และบัลลังก์  จุดอ่อน ยังไม่เจอ  &nbsp;  ซิลบาสเตียน – จอมมาร ลูกแหง่ราชินี  จุดอ่อน กำลังศึกษาอยู่ว่ามีไหม  &nbsp;  แวน – จุดอ่อนผู้หญิง  อเล็กซิส –ทะเยอทะยาน ตอนนี้หมดโอกาส   มิคาเอล – ดีเกินไป  เจ้าชายอองตัวร์ – นายกระจอก ไปเรียนที่อื่น หลุดโผไปแล้ว  พ่อค้าตระกูลพาร์กเกอร์ – สอบเข้าไม่ได้ หลุดโผไปแล้ว  ตัวละครลับ – ยังไม่ออก คงอีกนาน  &nbsp;  อืม ยังเป็นภารกิจระยะยาวที่จะหาทางหลบรูทหายนะ ตอนนี้ดูแล้วคนที่อันตรายที่สุดยังคงเป็นซีริล และพันธะหมั้นหมายที่ไม่สามารถสลัดได้   &nbsp;  เสียงเคาะประตูดังขึ้น เรนิสรีบเก็บสมุดลับของเธอลงกล่อง พร้อมล็อคอย่างดี  “ท่านหญิง ทานดยุกเชิญที่ห้องรับรองแขก”  เรนิสเดินตามสาวใช้ลงไป  ในห้องรับรอง นอกจากท่านพ่อแล้วมีแขกนั่งอยู่3คน คนหนึ่งเป็นเด็กชายอายุไล่เลี่ยกับเธอ ผมสั้นสีน้ำตาลแดง หน้าตาน่ารักแบบเด็กๆแต่ดวงตามีประกายเจ้าเล่ห์เล็กๆอยู่ ถัดไปเป็นชายหนุ่มอายุมากกว่าเธอหลายปี หน้าตาค้ายกับเด็กชายคนนั้น และที่นั่งคุยอยู่ตรงข้ามกับท่านพ่อของเธอ ชายรูปร่างอ้วนดูภูมิฐาน หน้าตาคุ้นๆ .... นั่นมัน พ่อค้าตระกูลพาร์กเกอร์   “เรนิส เข้ามาก่อนสิ นี่นายท่านตระกูลพาร์กเกอร์ กับลูกชายทั้ง2คน”  “ท่านหญิง” ทั้งสามคนลุกขึ้นทักทายเธอ  “นายท่านพาร์กเกอร์” เธอทักทายพวกเขาตามมารยาท ก่อนจะหาที่นั่งลง  เธอแอบชำเลืองมองเด็กชายตระกูลพาร์กเกอร์ เขาน่าจะสูงพอๆกับอเล็กซิสแต่ใบหน้าดูเด็กออกเด็กๆมากกว่าจะเป็นเด็กหนุ่ม ผิวขาวใสแก้มแดงแบบคนสุขภาพดี มีลักยิ้ม2ข้างเวลายิ้มแต่ยังพอดูออกว่าเป็นเด็กผู้ชายไม่ถึงกับดูหน้าตาสวยแบบซิลบาสเตียน เธอจำพระเอกคนนี้ได้ไม่มากนัก รูทนี้เป็นรูทที่เจาะเข้าไปยาก ต้องอยู่ในสภาพคะแนนที่เหมาะสม และต้องสามารถตอบโจทย์ทางการค้าที่ถูกป้อนเข้าได้ครบจึงจะชนะรูทนี้ได้  สรุปที่พ่อค้าตระกูลพาร์กเกอร์มาในครั้งนี้ ต้องการมาเจรจาเรื่องการนำสินค้าจากแคว้นเทรลิสไปขาย ของที่เขาสนใจมี2อย่างคือไวน์จากหมู่บ้านแฟร์รี่วิจเลจ อันที่จริงเรนิสพอเดาได้บ้างเพราะในรอบ6เดือนที่ผ่านมา นายท่านพาร์กเกอร์และลูกน้องเป็นลูกค้ารายใหญ่ของโรงแรมแฟร์รี่ วิจเลจ เขาทำการสำรวจสินค้าและตลาดมาระยะหนึ่งแล้ว  &nbsp;ส่วนอีกอย่างที่เขาสนใจคือ สินค้าจากร้านแฟร์รี่วิชของเธอ อันที่จริงเข้าใจว่าพ่อค้าเจ้าเล่ห์และหน้าเลือดอย่างเขาน่าจะพยายามทำสินค้าแบบนี้เลียนแบบมาแล้วแต่ทำได้ไม่เหมือน ร่วมกับการที่สินค้าของร้านเธอกลายเป็นแบรนด์ไปแล้ว การที่ลูกแก้วอวยพรติดตราร้านของเธอจะมีราคาสูงกว่าร้านอื่นที่เลียนแบบ และเป็นที่นิยมมากกว่า นายท่านพาร์กเกอร์สนจะนำสินค้าของเธอไปขายที่แคว้นลูฟฟ์และอาณาจักรอีสเทร่า โดยที่เขาเสนอให้นำสินค้าไปวางขายในร้านค้าของเขาและจะมีการแบ่งผลกำไรกัน  รายละเอียดด้านการตกลงเรื่องผลประโยชน์หลักๆเป็นเรื่องของผู้ใหญ่ และเรนิสก็ได้เปิดหูเปิดตา ท่านพ่อที่ดูสบายๆเหมือนไม่ค่อยใส่ใจอะไรของเธอ มีหัวการค้าใช่น้อย การต่อรองแทบไม่มีเสียเปรียบเลย  เมื่อได้ข้อตกลงที่ทั้งสองฝ่ายพอใจ ทางตระกูลพาร์กเกอร์จะรับซื้อไวน์จากแคว้นเทรลิสไปขายต่อ และสำหรับสินค้าของร้านแฟร์รี่วิชนั้น ทางตระกูลพาร์กเกอร์จะรับซื้อจากร้านไปในราคาที่ถูกกว่า 10%จากราคาหน้าร้าน ส่วนทางตระกูลพาร์กเกอร์จะสามารถเพิ่มราคาของสินค้าได้แต่ไม่เกิน20%ของราคาที่วางขาย คือพวกเขาสามารถกินส่วนต่างได้10-30% ส่วนสินค้า made to order นั้น ต้องใช้เวลาไม่ต่ำกว่า6เดือนในการสั่ง นั่นเพราะเรนิสต้องออกแบบก่อนส่งไปที่ร้านและมีระยะเวลาการขนส่งอีก และราคาจะเป็นไปตามการประเมินของทางร้านแฟร์รี่วิช ทางตระกูลพาร์กเกอร์สามารถคิดค่าขนส่งตามจริงและบวกกำไร  ระหว่างการต่อรอง ลูกชายของนายท่านพาร์กเกอร์ทั้ง2คนเริ่มหันมาพูดคุยกับเธอ  “ท่านหญิง ได้ยินว่าร้านแฟร์รี่วิชเป็นกิจการที่ท่านหญิงริเริ่ม” คนพี่เปิดฉากขึ้นก่อน  “ใช่ค่ะ”  “ท่านหญิง ลูกแก้วเวทย์ของท่านหญิงสวยมาก พอจะสอนทำได้ไหม” คนน้องเริ่มเกริ่นยิ้มให้เธอบ้าง นี่เห็นเธอเป็นเด็กโง่หรือยังไง รู้จักไหม ความลับทางการค้า  “จริงๆถ้านายน้อยพาร์กเกอร์มีธาตุไม้กับลมก็สามารถร่างแบบเวทย์พวกนี้ไม่ยาก” เธอเสไป พร้อมส่งรอยยิ้มหยดย้อย แน่ล่ะนายนั่นไม่มีเวทย์ไม้หรือลม  “แล้วพอจะสอนคนอื่นๆได้ไหม” ยังไม่หยุด  “ได้ค่ะ ถ้าเขายินดีทำพันธะสัญญาโลหิตว่าด้วยการไม่เปิดเผยความลับ”   นายพาร์กเกอร์คนพี่หัวเราะเบาๆ ขณะที่คนน้องรอยยิ้มที่หน้าแข็งค้าง  “ท่านหญิงมีพรสวรรค์จริงๆ หากเอาดีทางการค้า เราคงร่วมกิจการกันได้”  “ยินดีค่ะ ไม่ใช่ว่าตอนนี้เราก็กำลังจะทำธุรกิจร่วมกันหรือคะ”  &nbsp;  เมื่อต่างฝ่ายต่างพอใจ เย็นนั้นท่านดยุกเป็นเจ้าภาพเลี้ยงอาหารค่ำ  เบลล่าและเธมม์ได้พบกับแขกด้วย  “เรนิส” เบลล่ากระซิบ ต้องมีเรื่องนินทาแน่นอน “ลูกชายคนเล็กของตระกูลพาร์กเกอร์สอบเข้าโรงเรียนเดียวกับพวกเราไม่ได้”  อือ ใช่ เรนิสรู้แล้วล่ะ ก็เพราะเธอไงเบลล่า หึหึNote : ใครจำไม่ได้เชิญ chapter 15นะคะ  “อือ แล้วยังไงหรอ” เรนิสกระซิบกลับ  “เขาก็เลยใช้เส้นสาย จนสอบเข้าโรงเรียนจีเซลล์ได้” เบลล่ากระซิบต่อ “โรงเรียนจีเซลล์มาตรฐานไม่เท่าโรงเรียนของเรา ถึงแม้ไม่ผ่านเกณฑ์แต่ถ้ามีอาจพอก็เข้าได้”  อันที่จริงโรงเรียนฟานเซียส์ถึงไม่ผ่านเกณฑ์ก็เข้าเรียนได้นะ อย่างเจ้าหญิงอีกอาณาจักรหนึ่งไง แต่พอดีพี่ชายหล่อนไม่มา หล่อนเลยไม่ได้มาด้วย  “ได้ยินว่าเขาไปเรียนที่โรงเรียนจีเซลล์ แล้วคิดจะปีนป่ายสตรีชั้นสูง” เบลล่ายังคงสนุกสนานกับการอวดความสามารถด้านการข่าวดาวเทียมของเธอ   “ใครหรอ” เรนิสสงสัย นายนี่เปลี่ยนรสนิยมตั้งแต่เมื่อไหร่ จากสามัญชนที่เก่งกาจอย่างเจนนี่กลายเป็นหญิงสาวสูงศักดิ์ เรนิสหยิบน้ำผลไม้มาจิบ  “ก็เจ้าหญิงองค์เล็กแห่งอีสเทร่าไง”   แค่กๆๆ เรนิสสำลักน้ำ ก่อนจะหันไปยิ้มกลบเกลื่อนให้คนรอบโต๊ะ นายพระเอกเบอร์ 7 กับนางร้ายรูทเจ้าชายอองตัวร์นายกระจอก ไหงกลายเป็นงี้  “เธอก็ตกใจใช่ไหมที่นายนั่นหมายปองระดับเจ้าหญิง” เบลล่ายังคงเมามันกับการนินทา “พวกเขาเรียนรุ่นเดียวกัน”  อืม บางทีอาจจะดีก็ได้ หากพระเอกเบอร์7กับนางร้ายรูทเจ้าชายอองตัวร์ลงเอยกัน เธอก็ถือว่างานนี้สำเร็จภารกิจกำจัดพระเอกคนนี้ได้ถาวร&nbsp;   &nbsp;  เวลาว่าง เรนิสนั่งตรวจสอบบัญชีรายรับจ่ายของกิจการ และครุ่นคิดหาแนวทางขยายการลงทุนหาเงินเพิ่ม ผลกำไรจากห้างการค้าเธอ ทั้งร้านค้ารวมทั้งโรงแรม เป็นกอบเป็นกำเลยทีเดียว หลังหักส่วนที่จะใช้จ่ายขยายกิจการหรือลงทุนเพิ่มรวมทั้งโบนัสพนักงานแล้ว   ใน5ปีที่ผ่านมาเธอมีเงินสะสมรวมถึง 15000เหรียญทอง เงินของเธอคนเดียว เรนิสเริ่มครุ่นคิดว่าเธอจะเอาเงินไปเก็บที่ไหนดี โลกนี้ไม่มีธนาคาร มีแต่ร้านฝากเงินและคลังสมบัติ ร้านฝากเงินในแคว้นแถบตะวันออกเป็นกิจการของตระกูลพาร์กเกอร์เป็นส่วนใหญ่ ถ้าเก็บเงินไว้กับร้านพวกนี้แล้วเธอตกไปในรูทหายนะนายพาร์กเกอร์ เงินเธออาจจะสูญได้ การเก็บไว้ในคลังสมบัติหรือในบ้านตัวเองก็ไม่ปลอดภัย ถ้าตกรูทหายนะเจ้าชายซีริล ตระกูลเธออาจจะโดนยึดทรัพย์เมื่อไหร่ก็ได้ จะใช้วิธีโบราณฝังดินไว้แล้วเขียนแผนที่ก็กลัววว่าคนอื่นจะมาขุดไปหรือเลวร้ายกว่านั้นคือทำแผนที่หายซะเอง เงินก็จะสูญอีก  หรือว่าเอาไปเก็บไว้ที่ของเธอ อือ เป็นความคิดที่ดี  &nbsp;  เรนิสไปที่ห้องนั่งเล่น เบลล่าและเธมม์  “เบลล่า เธมม์ ไปเที่ยวทะเลกันไหม” เรนิสถาม  “ไป ไปกันเมื่อไหร่ดี”  “พรุ่งนี้เลย”  &nbsp;  ใช่แล้ว การไปเที่ยวเป็นฉากบังหน้า ภารกิจสำคัญคือไปตรวจกิจการโรงแรมและหาแนวทางการลงทุน ที่สำคัญที่สุด ไปหาที่ซ่อนเงิน15000เหรียญทองของเธอ  &nbsp;  หรือว่าไปหาเกาะสักเกาะนึงแล้วเอาเงินไปใส่ในถ้ำแถวนั้นดี ติดเวทย์กันขโมยสักหน่อยคงจะเข้าท่าดี   

 </div> 
