 <div style="word-wrap: normal;width:90%;">
			
				
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเดินทางกลับแคว้นของเจนนี่เป็นการกลับพร้อมกับคณะของวิหาร เนื่องจากครอบครัวของเธอไม่เคยเข้าเมืองหลวงและไม่มีรถม้า การจ้างหาไม่สะดวกและมีค่าใช้จ่ายมาก การกลับกับคณะนักบวชเป็นทางเลือกที่ดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คณะเดินทางของเธอใช้เวลาเดินทางถึง6วันกว่าจะกลับถึงบ้านเพราะมีภารกิจที่ต้องแวะรายทางตลอดเวลา ในรถม้าของพวกเธอมีแต่เด็กนักเรียนที่จะกลับบ้านขณะที่นักบวชนั่งอีกคันหนึ่ง บนรถม้า ลิซและซินเธียทะเลาะกันเกือบทุกชั่วโมง จะมีอะไรซะอีก มิคาเอลไงที่เป็นสาเหตุ บางครั้งซินเธียยังหันมาแขวะเธอด้วยซ้ำ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอถือกระเป๋าเดินทางใบเล็กกลับบ้าน ของส่วนใหญ่ทิ้งไว้ที่หอพักแล้ว  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เธอย้ายบ้านใหม่มาปีกว่าเพราะว่ากิจการดีขึ้น บ้านใหม่ที่อยู่อาศัยจะอยู่ด้านบนและร้านขนมเปิดอยู่ด้านล่าง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หน้าร้านมีรถม้าหรูหราคันหนึ่งจอดอยู่ ประตูรถมาเปิดออก เด็กชาย ไม่สิชายหนุ่มสูงหน้าตาดี เส้นผมสีทองสั้นหยักศกเล็กน้อย ดวงตาสีฟ้าดูอ่อนโยนก้าวลงรถม้าเดินตรงมาหาเธอ   ทำไมให้ความรู้สึกเหมือนตอนเธอมีแฟนเศรษฐีขับรถสปอร์ตมาดักพบที่หน้าอาคารเรียนสมัยเรียนมหาวิทยาลัย นี่เปลี่ยนเป็นรถมาไฮโซแทน อย่าพูดถึงอดีตอีกเลย เธอเลิกกับนายนั่นหลังจากเจอว่ามันรวยเพราะค้ายาและเป็นมาเฟีย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจนนี่ พึ่งมาถึงหรือ โรงเรียนปิดเทอมตั้งหลายวันแล้ว” เขาทักขึ้นมา “ฉันมารอเธอตั้ง3วันแล้วนะ”  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อองตัวร์”  &nbsp;  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ครั้งแรกที่เจนนี่เจอ อองตัวร์ เมื่อช่วงก่อนปีใหม่ตอนเธออายุ13ปี เขามาตามหาคน คนๆนั้นมีชื่อคล้ายเธอ “เจน เบลล์เลอร์” เขามาตามหาเด็กคนนี้ที่วิหาร นักบวชบอกเขาว่าไม่มีคนชื่อ เจน เบลล์เลอร์ แต่มี เจนนี่ เบลล์เลอร์ เขาจึงมาหาเธอที่ร้าน และพบว่าเธอไม่ใช่คนที่เขาตามหา   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาบอกเธอว่าเด็กคนนั้นช่วยชีวิตเขาไว้จากการลอบทำร้าย  &nbsp;  (อ้อ หรอ คุ้นๆว่าเป็นการรุมทำร้ายมากกว่านะ)  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนนั้นเขาพลัดหลงกับผู้ติดตาม ไม่มีเงิน เด็กผู้หญิงคนนั้นช่วยเขาออกมาจากอันตรายในครั้งนั้นและพาเขาส่งโรงพยาบาล ตอนนั้นเธอยังช่วยจ่ายเงินค่ารักษาให้เขาด้วย เขาตั้งใจว่าจะเอาเงินมาคืนและให้เงินรางวัลตอบแทนเธอด้วย เขาเล่าว่าเด็กคนนั้นเส้นผมสีดำยาว แต่งตัวเหมือนเด็กชาวบ้านทั่วไป มากับเพื่อนอ้วนๆคนหนึ่งและเพื่อนรุ่นพี่ที่ดูโตกว่ามากเหมือนกลุ่มผู้ใช้แรงงานอีก3-4คน  &nbsp;  (อ้อ รู้สึกจะเป็นองครักษ์)  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาคิดเองว่าเด็กคนนั้นมีพลังเวทย์สูง น่าจะเรียนอยู่ในวิหาร จึงกลับมาตามหาดูเผื่อว่าจะเจอ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนนั้นเจนนี่ คิดว่าเด็กคนนั้นชื่อเจน นามสกุลเหมือนเธอ แถมยังอายุไล่เลี่ยกับเธออีก อาจจะเป็น “เจนของเธอ”ที่มาเกิดใหม่ก็ได้ เธอจึงตัดสินใจช่วยอองตัวร์ตามหา เธอช่วยเป็นไกด์นำทางให้เขาอยู่4-5วันไปตามวิหารทุกแห่งที่พอจะมีเด็กมาเรียน แต่ก็ไม่มีใครพบเด็กปริศนาคนนั้น  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พ่อของเธอบอกว่าต้นตระกูลเธอมีบางส่วนเดินทางไปทำมาหากินในแคว้นเทรลิสที่อยู่ติดกัน แต่แคว้นเทรลิสมีขนาดใหญ่ การจะไล่หาเด็กคนหนึ่งทั่วแคว้นทำได้ยาก เธอจึงบอกอองตัวร์ว่าเด็กคนนั้นนามสกุลเหมือนเธออาจจะเป็นญาติเธอก็ได้ และอาจจะอยู่ในแคว้นเทรลิส เขาส่งลูกน้องไปตามหา และรับปากว่าถ้าได้ข่าวอย่างไรแล้วจะมาบอก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หลังจากนั้นอองตัวร์เข้าโรงเรียนเวทย์ในแคว้นอีสเทร่า 6 เดือนต่อมา เขาส่งข่าวมาว่ายังหาเด็กคนนั้นไม่พบ แต่เด็กคนนั้นบอกเขาว่าจะมาเข้าโรงเรียนเดียวกับเขา ถ้าเขาพบเด็กคนนั้นอีกครั้งจะบอกเธอให้ว่าเธอมีญาติซึ่งคือครอบครัวของเจนนี่อยู่ในแคว้นลูฟฟ์ อันที่จริง เจนนี่ไม่รู้ด้วยซ้ำว่าอองตัวร์เป็นใคร รู้จักแค่ชื่อ เพียงแต่ดูการแต่งตัวและรถม้าที่ใช้ เธอคิดว่าเขาน่าจะเป็นลูกเศรษฐีไม่ก็ลูกขุนนางสักคนในแคว้นอีสเทร่าที่ชอบข้ามแดนมาซื้อของในแคว้นลูฟฟ์และแคว้นเทรลิสที่อยู่ติดกัน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ก่อนที่เจนนี่จะเข้าโรงเรียน อองตัวร์กลับมาอีกครั้ง เขาดูผิดหวังบ้าง เขาบอกว่าเขาไปตรวจดูรายชื่อเด็กที่เข้าใหม่ในปีที่1 ไม่พบชื่อของ เจน เบลล์เลอร์ เขาลงทุนให้คนไปไล่หารายชื่อเด็กที่เข้าสอบทั้งหมดนับพันคน ก็ไม่มีอีก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตอนนั้นเจนนี่แอบคิดในแง่ร้ายไม่ได้ หรือเด็กคนนั้นไม่อยู่โลกนี้แล้วถึงได้หายังไงก็ไม่พบ ก็ช่วยอองตัวร์ไว้จากการถูกลอบทำร้าย หรือถ้าบรรดาคนร้ายเหล่านั้นตามมาเก็บไปละ  &nbsp;  ( ผึ้งฝูงนั้นคงทำไม่ได้ขนาดนั้นหรอก)  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่อองตัวร์ไม่ย่อท้อ เขาฝากเจนนี่ให้ดูในกลุ่มนักเรียนใหม่ของโรงเรียนเวทย์ฟานเซียส์ เด็กคนนั้นอาจจะเปลี่ยนใจไปเรียนที่นั่นได้ และตามคาด เจนนี่ไม่พบเด็กชื่อนั้น ราวกับเด็กคนนั้นไม่มีตัวตน...  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อองตัวร์ นายมาทำอะไรที่นี่ หรือว่าได้ข่าวเกี่ยวกับ เจน เบลล์เลอร์แล้ว”เจนนี่ถาม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ยังเลย กะว่าปิดเทอมนี้จะมาชวนเธอไปลองหาอีกซักรอบ คิดว่าจะลองไปหาในแคว้นเทรลิสดู เธอสนใจจะไปด้วยกันไหม” เขาถาม  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เจนนี่ครุ่นคิด เธอไปได้ไหม หรือควรไปไหม ปิดเทอมทั้งทีควรอยู่กับพ่อแม่ที่ไม่ได้เจอกันตั้งหลายเดือนมากกว่า และอีกอย่าง ยังไงเขาก็เป็นเด็กผู้ชาย ไม่รู้หัวนอนปลายเท้าด้วย และช่วยเขาตามหารักแรก ใช่สิ เจนนี่คิดว่าน่าจะเป็นรักแรกของอองตัวร์ ถ้าไม่ใช่รักแรกใครจะตามหาเด็กผู้หญิงคนหนึ่งอย่างเอาเป็นเอาตายด้วยเหตุผลที่ว่าติดเงินค่ารักษา  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันจ่ายค่าเสียเวลาให้เธอ และจะจ่ายค่าเดินทางให้ เธอชวนแม่เธอไปด้วยสิ ที่แคว้นเทริสมีโรงแรมริมทะเล คนชอบไปเที่ยวกันมาก เอางี้ไหม เราไปตามหาเจนกัน แล้วฉันจะพาเธอไปเที่ยวทะเลด้วย” เขาเชื้อชวน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นี่ทำไมเธอรู้สึกเหมือนมีเศรษฐีมาจ้างเธอไปออกเดทด้วยเลย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเดินทางจากแคว้นลูฟฟ์ไปแคว้นเทรลิสด้วยรถม้าหรูรวดเร็วกว่ารถม้าธรรมดามาก เจนนี่พึ่งเข้าใจว่าการเป็นคนรวยในโลกเวทย์มนตร์ทำให้เดินทางได้เร็วกว่าคนทั่วไป ถึงแม้จะแวะตามวิหารรายทางเพื่อหาเด็กนักเรียนเก่าๆที่ชื่อ เจน เบลล์เลอร์ ซึ่งดูจะไม่มีวี่แวว   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แคว้นเทรลิสใหญ่กว่าแคว้นลูฟฟ์เกือบ4เท่าตัวได้ ใจกลางแคว้นคึกคัก ตลาดการค้าใหญ่กว่าใจกลางแคว้นลูฟฟ์หลายเท่า ดูหรูหรากว่า ข้าวของราคาแพงกว่า แสดงถึงเศรษฐกิจที่ดีกว่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คณะเกินทางของอองตัวร์ประกอบด้วยรถม้าถึง5คัน อองตัวร์ดูมีฐานะไม่ธรรมดาจริงๆ ผู้ติดตามเขามีด้วยกันถึง15คน ซึ่งเรียกเขาว่านายน้อย  เจนนี่กับแม่นั่งมาด้วยกัน เธอแยกมานั่งรถม้าอีกคัน อันที่จริงแม่ของเธอไม่ได้สบายใจนักที่เธอมากับอองตัวร์แบบนี้ แต่เธอให้เหตุผลว่าคนที่ตามหาอาจจะเป็นญาติของครอบครัวเธอ หากหาพบอาจจะได้พบกับญาติคนอื่นๆด้วย อีกอย่างเป็นการไปเที่ยวโดยมีคนจ่ายเงินให้ แม่ของเธอทนการรบเร้าไม่ไหวจึงยอมมาอย่างเสียไม่ได้  พอเอาเข้าจริง คนที่มาแบบเสียไม่ได้อย่างแม่ของเธอดูตื่นเต้นยิ่งกว่าเธออีก แน่ล่ะ แม่ไม่เคยออกมานอกแคว้นเลยนี่นา แต่สำหรับเจนนี่แล้วที่นี่ดูแฟนตาซีดี แต่เธอไม่ถึงกับตื่นเต้นมากมาย  หลังจากเที่ยวและตระเวนหาคนได้4-5วัน อองตัวร์ก็ถอดใจ เขาตัดสินใจให้เดินทางต่อไปที่ท่องเที่ยวยอดนิยมของบรรดาเศรษฐี เดอะพาราไดซ์  ระหว่างทางมีการแวะหมู่บ้านแห่งหนึ่งที่มีโรงแรมหรู เจนนี่มองโรงแรมก่อนจะรู้สึกว่ารูปแบบนี้มันจัดวางเหมือนโรงแรมในโลกเก่าของเธอ หมู่บ้านนี้เป็นตลาดผลไม้ เจนนี่ได้ไอเดียว่าตอนขากลับจะเลือกผลไม้บางอย่างกลับไปใช้ทำขนม เวทย์ธาตุน้ำของเธอทำน้ำแข็งได้ จะเก็บผลไม้พวกนี้ได้หลายวัน  อองตัวร์ซื้อไวน์ไว้ให้แม่ของเธอขวดหนึ่งเพื่อนำกลับไปฝากพ่อ ได้ข่าวว่าขวดนึงราคาใช่น้อย นับว่าอองตัวร์ใจกว้างใช้ได้  &nbsp;  การเดินทางต่อไปจนถึง โรงแรมชื่อดังเดอะพาราไดซ์ช่างสะดวกสะบาย เจนนี่อยากจะขอรถม้าชั้นเลิศของอองตัวร์ไว้สักคัน แต่เธอยังหน้าด้านไม่พอ พวกเธอมาถึงตอนเย็นก่อนพระอาทิตย์ตก  นี่น่าแปลกใจคือที่โรงแรมเธอพบเพื่อนร่วมชั้นกำลังรับประทานขนมกันที่ร้านขนมชั้นลอบบี้โรงแรม  เธมม์กับเบลล่า   คู่นี้คบกันอยู่จริงๆด้วย  &nbsp;  “เจนนี่ นี่” เสียงเบลล่าดัวขึ้นก่อนโบกมือให้เธอ เพื่อนกลุ่มนี้นับว่านิสัยพอใช้ได้ ไม่ถึงกับเหยียดชนชั้นแบบกลุ่มของวีราเนส  “มาได้ยังไง” เธมม์ถามขึ้นมา  “มากับแม่ แล้วก็เพื่อน พอดีเพื่อนมาตามหาคนแล้วชวนฉันมาด้วย” เจนนี่บุ้ยใบ้ไปทางอองตัวร์ ซึ่งปลีกตัวออกไปก่อนแล้วเพื่อไปคุยกับผู้ติดตามของเขาปล่อยให้เธอเดินไปหาเพื่อน  “อ้อ” เบลล่าพยักหน้าหงึกหงัก ทำหน้าราวกับเก็บข้อมูล อย่าบอกนะว่าเบลล่าคิดว่าเธอกับอองตัวร์คบหากัน  เบลล่าและเธมม์ทักทายแม่ของเธอ “พวกเรามาอยู่ได้4วันละ คงจะกลับเร็วๆนี้” เบลล่าพูดขึ้น “ตั้งแต่ปิดเทอมฉันยังไม่ได้กลับบ้านเลย มัวแต่เตร่อยู่แถวนี้คงไม่ดี”  “เรนิสไปวาดรูปเดี๋ยวคงมาละ” เธมม์พูดบ้าง  ใช่ เหมือนเรนิสจะเรียนศิลปะ แต่เธอไม่เคยเห็นเรนิสวาดรูปเลย  พูดถึงก็เดินเข้ามาทันที  เรนิสถือกล่องใสสีและผ้าใบวาดรูปเดินเข้ามา ทันทีที่เห็นเธอ กระป๋องสีและผ้าใบก็ตกลงพื้น ภาพวาดเปื้อนสีเละเทะจนดูไม่ออก เรนิสหน้าซีด คงจะเสียดายรูปวาดที่เสียไปไม่น้อย  “เจนนี่ มาได้ยังไง เอ่อ แล้วมากับใคร” เรนิสยิ้มทักทายแต่รอยยิ้มดูเฝื่อนๆ  “มากับแม่ แล้วก็เพื่อน” เจนนี่ เรนิสหันไปทักทายแม่ของเธอ ก่อนจะหันมาถาม  “แล้วเพื่อนเธอล่ะ”  “อือ เหมือนอองตัวร์จะไป..”  “เพื่อนเธอชื่ออะไรนะ” เรนิสถามเสียงตะกุกตะกัก  “อองตัวร์ เรนิสรู้จักเขาหรือ”  “เปล่าหรอก ฉันปวดท้องกระทันหัน ไม่สบายขอไปพักก่อน พวกเธอตามสบายนะ เธมม์ เบลล่า ฉันจะกินอะไรที่ห้องเลยไม่ต้องรอ” เรนิสพูดเสียงสั่นๆ  “เรนิส ให้ฉันช่วยใช้เวทย์รักษาไหม” มิน่าล่ะ ไม่สบาย ดูหน้าซีด มือไม้อ่อนเชียว อย่างว่าอยู่ใกล้ทะเล กินอาหารทะเลมากเกินไปอาจจะอาหารเป็นพิษ เจนนี่คิด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ไม่เป็นไร ฉันมียา ขอตัวก่อนนะ” เรนิสหันหลังกลับก่อนหายไปอย่างรวดเร็ว หรือว่าจะท้องเสียแล้วอาย  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; น่าแปลก หลังจากที่พบเรนิสเย็นวันนั้นแล้ว เจนนี่ไม่พบเรนิสกับคนอื่นอีกเลย ได้ยินว่าป่วยอยู่ในห้อง และวันถัดมา กลุ่มของเรนิสก็เก็บของกลับบ้านอย่างรวดเร็ว สงสัยอาการป่วยจะหนักเอาการ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เดอะ พาราไดซ์เป็นโรงแรมเตี้ยๆริมหาดทรายขาว มองทอดไปจะเห็นเนินเขาและทุ่งดอกไม้ ได้ยินว่าด้านบนเป็นบ้านตากอากาศของตระกูลเทรลิส คนรวยนี่ช่างใช้เงินฟุ่มเฟือย มีบ้านตากอากาศใกล้ๆแล้วยังมานอนโรงแรมแพงๆ หรือว่านี่เป็นการมาเดทของเธมม์กับเบลล่าโดยมีเรนิสเป็นแม่สื่อ ใช่ พวกเขาเคยสารภาพรักต่อกันแล้วยังนั่งร้านขนมด้วยกัน ส่วนเรนิสคงหาข้ออ้างปลีกตัว  &nbsp;  อองตัวร์เป็นคนที่ใจกว้าง ค่อยข้างเปิดเผยและเป็นกันเอง หลังจากคุ้นเคยสักพัก เจนนี่ค้นพบว่าเขาเป็นคนมีอารมณ์ขัน นับเป็นเพื่อนที่น่าคบหาคนหนึ่ง  หลังจากพักที่ได้3วัน คณะของเธอก็เดินทางกลับ ขากลับตอนเธอแวะซื้อผลไม้ เขายังมาช่วยเธอถือของด้วย ความเป็นสุภาพบุรุษนับว่าสอบผ่าน...  &nbsp;  Writer’s note : เจนนี่ เธอใช้เจ้าชายถือของให้ ..  ถ้าความสามารถพิเศษของเรนิสคือ รั่ว   พรสวรรค์อันดับ1ของเจนนี่คือมโน   ตอนถัดไปจะเฉลยว่าเรือลำไหนที่เรนิสอยากลง  

 </div> 
