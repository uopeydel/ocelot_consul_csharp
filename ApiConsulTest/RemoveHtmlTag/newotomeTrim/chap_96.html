 <div style="word-wrap: normal;width:90%;">
			
				
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ช่วงปิดเทอมนี้ ซีริลรู้สึกว่าเขาดูยุ่งมาก กลางเดือน ครอบครัวของดยุกแห่งทริฟเวอร์มาเมืองหลวงตามรอบการรายงานตัว ลูกๆของท่านดยุกมาทั้ง2คน เขาไม่มีปัญหาอะไรกับแวน แต่วีราเนสเป็นอีกเรื่องหนึ่ง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนป่วยตั้งแต่วันแรกที่วีราเนสมาถึง หรือพูดให้ถูก อ้างว่าป่วย จะป่วยได้อย่างไร ก่อนหน้านี้เขายังเห็นน้องชายลูกแหง่ของเขากินดีมีสุขอยู่เลย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เสด็จแม่ก็ให้ท้าย อ้างว่าซิลบาสเตียนป่วย ไม่ต้องรับแขก ปิดวังปีกของซิลบาสเตียนไม่ให้คนนอกเข้าราวกับเป็นโรคติดต่อ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วีราเนส จึงมาตามติดเขาแทน เธออ้างว่าคู่หมั้นของเธอไม่มีเวลาดูแลเธอ พี่ชายอย่างเขาต้องรับผิดชอบ รับผิดชอบบ้าบออะไรกัน อย่าบอกนะว่าครอบครัวนี้จะอยู่เมืองหลวงจนครบเดือน เขาปิดเทอมต้องการพักผ่อน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เมืองหลวงช่วงนี้อยู่ในเดือนหกซึ่งเป็นต้นฤดูร้อน อากาศค่อนข้างร้อน ในวังและบ้านของชนชั้นสูงต่างมีการใช้เวทย์น้ำหรือลมเพื่อให้ความเย็น แต่เวลาออกข้างนอกอากาศก็ร้อนอยู่ดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การดื่มน้ำชาจึงเปลี่ยนเป็นน้ำผลไม้เย็นๆแทน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วีราเนสและแวน วันนี้มาเยี่ยมเขาที่วัง ซิลบาสเตียนยังป่วยอยู่เป็นวันที่4 แล้ว อย่าบอกนะว่าจะป่วยจนเปิดเทอม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจ้าชายเพคะ เห็นว่าในเมืองหลวงช่วงนี้มีละครเวทีใหม่ๆน่าชม” วีราเนสเริ่มออดอ้อนเขา อันที่จริงเธอเป็นผู้หญิงสวยคนหนึ่งเลย แต่นิสัยบางอย่างน่ารำคาญและจริตเกินตัว เขายังทนเธอได้เพราะฐานครอบครัวของเธอ เพราะแวน และเพราะเธอเป็นคู่หมั้นของน้องชายลูกแหง่ หึ เขาเคยคิดอยู่เหมือนกันว่าเธออาจจะเป็นหมากที่ดีในการใช้สอดแนมซิลบาสเตียน และในอนาคต อาจจะใช้ได้ดีเมื่อเธอแต่งงานกับซิลบาสเตียนแล้ว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “วีราเนส น้องรัก ไม่เห็นต้องชวนเจ้าชายเลย พี่ชายไปเป็นเพื่อนน้องได้อยู่แล้ว” แวนอมยิ้ม  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “พี่ชาย เวลาไปไหนกับพี่ชาย พี่ชายก็มัวแต่สนใจผู้หญิง ไม่เคยสนใจน้องเลย” วีราเนสกระเง้ากระงอด  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แต่นางละครพวกนั้นสวยๆไม่น้อย เจ้าชาย ไปด้วยกันไหม” พอสนิทกันมากขึ้นแวนเริ่มลดพิธีรีตรองเวลาคุยกับเขา   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “อือ ได้” เขาพยักหน้ารับ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วีราเนสดีใจอย่างมาก เธอชวนแวนกลับทันที  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แกรนด์เลดี้ ทำไมเธอไม่กลับไปก่อนล่ะ ฉันเข้าใจว่าผู้หญิงต้องใช้เวลาในการแต่งตัวนาน เดี๋ยวช่วงเย็นก่อนเวลา ฉันกับแวนจะไปรับเธอพร้อมกันดีไหม แล้วเดี๋ยวฉันจะให้คนไปจองตั๋วที่นั่งตำแหน่งดีๆไว้ด้วย” เขายิ้มอย่างอ่อนโยน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วีราเนสรับคำอย่างดีใจ เธอรีบกลับไปโดยทิ้งแวนไว้ เห็นไหม การจัดการกับผู้หญิงไม่ยากเลย แค่ใช้คำพูดนิดหน่อยให้เธอดีใจก็สามารถควบคุมพวกเธอได้ละ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แวนดูอึ้งไปเล็กน้อย ก่อนจะหัวเราะเบาๆ “หม่อมฉันคิดว่าหม่อมฉันมีประสบการณ์การจัดการกับผู้หญิงไม่น้อย แต่ไม่สามารถเทียบกับเจ้าชายเลย”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาหัวเราะเบาๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แวนมีเรื่องอึดอัดใจ เขาแค่รับฟัง&nbsp;&nbsp;&nbsp;&nbsp;&nbsp;&nbsp;&nbsp;&nbsp; ท่านดยุกคิดว่าวีราเนสมีคู่หมั้นแล้ว ส่วนแวนก็อายุ16ปีแล้วเช่นกัน ดังนั้จึงเริ่ม มองหาเด็กสาวตระกูลสูงที่ดูคู่ควร  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ที่ท่านดยุกหมายตามีไม่กี่คน  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ท่านพ่อให้ฉันเลือก ก็มี ท่านหญิงดิอานส์ ท่านหญิงจูดิธหรือเลดี้อารียาแต่ท่านพ่อคิดว่าจูดิธดีกว่า แต่ฉันว่าอารียาสวยกว่านะ” แวนบ่นพลางจิบน้ำผลไม้ “เอาเหอะ ยังไงฉันคงไม่เลือกทั้งสามคนนั่นแหละ แล้วก็มีเลดี้เบลล่า เมื่อก่อนมีเฌอร์อีกคน แต่ตอนนี้ท่านพ่อคิดว่าไม่ค่อยเหมาะเท่าไหร่นัก เพียงแต่ท่านแม่ชอบเฌอร์ ท่านแม่คิดว่าเธออ่อนหวาน น่าจะเป็นภรรยาที่ดี ส่วนเบลล่า ท่านแม่ก็คิดว่าไม่เลวเหมือนกัน”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หึ นับว่าท่านดยุกมีวิสัยทัศน์ที่ดี น่าเสียดายทั้งแวนและวีราเนส ไม่มีใครได้ความสามารถส่วนนี้มา ตัวเลือกที่ให้มานับว่าน่าสนใจ  หากมีการแต่งงานเกิดขึ้นในหมู่ชนชั้นสูง ทรัพย์สินที่ทั้ง2ตระกูลที่มีการตกลงว่าจะให้เพื่อเป็นของขวัญแก่เจ้าบ่าวเจ้าสาวถือเป็นสินสมรส ส่วนใหญ่มาในรูปทรัพย์สิน แต่หากเป็นการสมรสระหว่างตระกูลผู้ครองแคว้น อาจจะมีข้อตกลงทางการค้า สัมปทาน การลงทุนร่วมระหว่างแคว้น หากเขตแดนติดกันอาจจะมียกเขตแดนบางส่วนให้ ซึ่งนั่นหมายถึงเขตการจัดเก็บภาษีที่จะได้ หรือแม้แต่ข้อตกลงความช่วยเหลือทางการทหาร ดังนั้นการสมรสระหว่างตระกูลผู้ครองแคว้นจึงมีผลประโยชน์มากกว่าตระกูลขุนนาง และการสมรสระหว่างตระกูลผู้ครองแคว้นถือเป็นการเพิ่มอำนาจการต่อรองทั้งด้านเศรษฐกิจและการทหาร แต่หากแคว้นใหญ่ๆที่มีอำนาจเป็นพันธมิตรกัน นั่นหมายถึงอาจมีการสั่นคลอนพระราชอำนาจของพระราชา   &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สำหรับตัวเลือกเจ้าสาวของแวน คนแรกคือ ท่านหญิงดิอานส์ ปัวร์เรส แห่งแคว้นลูฟฟ์ ซึ่งแก่กว่าพวกเขาประมาณปีนึง แคว้นทริฟเวอร์อยู่ทางตะวันตกค่อนไปทางเหนือ แต่แคว้นลูฟฟ์อยู่ตะวันออก ไม่มีอาณาเขตต่อกัน การเดินทางใกล้สุดต้องผ่านเมืองหลวง แต่ถึงแม้แคว้นลูฟฟ์จะเล็กกว่ามาก แต่เศรษฐกิจดีไม่น้อยเพราะมีเขตติดอาณาจักรอีสเทร่าและแคว้นเทรลิส ทำให้มีการเดินทางของพ่อค้าเข้าออกไม่น้อย ดังนั้นสินสมรสฝ่ายเจ้าสาวของดิอานส์หากแต่งงานย่อมไม่น้อย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนที่สองคือ ท่านหญิงจูดิธ ลูเธอร์ คนนี้เป็นตัวเลือกที่ดีเช่นกัน อย่างน้อยดีกว่าลูกพี่ลูกน้องของเธอรุ่นเดียวกัน ฐานะของเธอเป็นลูกสาวคนโตของดยุกแคว้นลูเธอร์ เรียนอยู่รุ่นเดียวกับพวกเขา เขตของลูเธอร์คือระหว่างแคว้นบาร์ตันทางเหนือกับแคว้นลูฟฟ์ทางตะวันออกเฉียงเหนือ และอีกด้านหนึ่งจะติดกับเขตปกครองของเมืองหลวงโดยพระราชา แคว้นลูเธอร์เป็นแคว้นขนาดกลางๆ ไม่ร่ำรวยแต่ไม่ยากจน ข้อเด่นจูดิธคือฐานะแกรนด์เลดี้ และถ้าแวนต้องการหมั้นจะง่ายมากเพราะจูดิธแสดงความชื่นชอบแวนอย่างเห็นได้ชัด แต่ข้อด้อยคือ เธอเกิดจากภรรยาคนก่อนที่เสียชีวิตไปแล้วของดยุก น้องชายของเธอที่เป็นทายาทเป็นน้องต่างมารดา และข้อด้อยมากๆสำหรับแวนคือแวนคิดว่าเธอสวยไม่พอ ส่วนอารียา ถึงแม้จะหน้าตาดีกว่า อย่างที่ว่าถ้าว่าด้วยผลประโยชน์ที่จะได้ จูดิธย่อมดีกว่า  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; คนถัดมา เคยเป็นตัวเลือกที่ดีที่สุด เฌอร์ ก่อนการกบฏเธอดูเหมาะสมกับแวนมาก แต่ตอนนี้ ท่านพ่อของเธอตาย แคว้นวินส์ตันของเฌอร์แทบจะล้มละลาย พี่ชายเป็นเพียงหุ่นเชิด ทำให้เธอราคาตก เรื่องสินสมรสเจ้าสาวคงไม่ต้องคิดถึง   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อีกคน คือ เลดี้เบลล่า บาร์ตัน ตัวเลือกนี้เหมือนจะดีที่สุดในสายตาของดยุกและดัชเชส แม้ตำแหน่งเธอจะเป็นรองคนอื่น แต่ว่าทายาทผู้ครองแคว้น ท่านลุงของเธอไม่มีบุตรสาว ในความคิดเขาถ้าเขาเป็นแวนเขาจะเลือกเบลล่า ข้อดีของเบลล่าเด่นชัดกว่าคนอื่น   1 แคว้นบาร์ตันมีอาณาเขตต่อกับแคว้นทริฟเวอร์โดยอยู่ทางด้านเหนือผลประโยชน์หากมีการเกี่ยวดองย่อมสูงสุด โดยเฉพาะด้านการค้า สินสมรสฝ่ายเจ้าสาวของเบลล่าที่จะได้มาไม่น่าจะน้อย อาจจะได้ผลประโยน์ด้านเขตแดนและภาษีด้วยหากมีการต่อรองที่ดี  2 แคว้นบาร์ตันจัดว่าเป็นแคว้นที่กองกำลังทหารแข็งแกร่งที่สุดใน12แคว้น เป็นรองแค่กองทัพของพระราชา เศรษฐกิจนับว่าค่อนข้างดี ดังนั้นแคว้นทริฟเวอร์จะมีความมั่นคงและอำนาจมากขึ้น   3เบลล่าเป็นหลานสาวเสด็จแม่ ถือเป็นการดองกับราชวงศ์2ชั้นเพิ่มจากการสมรสระหว่างซิลบาสเตียนกับวีราเนส   4 ข้อนี้เป็นข้อดีที่แวนคิดขึ้นมาเอง เบลล่าหน้าตาสวยที่สุด ในบรรดาตัวเลือกทั้งหมด   สำหรับข้อเสียของเบลล่ามีเพียงอย่างเดียว ตระกูลทริฟเวอร์เหมือนจะถูกบังคับให้เลือกข้างพระราชินีทันที และอาจทำให้เสด็จพ่อเคืองพระทัยได้ แต่นั่นไม่ต่างมากนัก เพราะเมื่อวีราเนสหมั้นกับซิลบาสเตียน แคว้นทริฟเวอร์ก็เหมือนเลือกข้างไปครึ่งหนึ่งแล้ว   &nbsp;  อย่างไรก็ตามในมุมมองของเขาแล้วการที่แวนหมั้นกับเบลล่าไม่เป็นผลดีต่อเขาเลย ทางตระกูลทริฟเวอร์นั้นถูกดึงให้อยู่ข้างซิลบาสเตียนด้วยการหมั้นของวีราเนส แต่แวนกับซิลบาสเตียนไม่สนิทสนมกัน แวนสนิทกับเขามากกว่า ใช่ถึงแม้วีราเนสจะหมั้นกับซิลบาสเตียน แต่ทายาทผู้ครองแคว้นก็คือแวน ทิศทางของตระกูลทริฟเวอร์จะไปทางไหนยังบอกไม่ได้ เขายังมีโอกาสดึงแวนกลับมาอยู่ข้างเขาได้ แต่ถ้าแวนเต่งงานกับเบลล่า โอกาสที่เขาจะดึงแคว้นทริฟเวอร์มาจะน้อยลงทันที  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ความอึดอัดใจของแวนไม่เกี่ยวกับเรื่องการเมือง   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันไม่ชอบเด็กสาวพวกนั้น” หลังจากคุยได้สักระยะ แวนก็เลิกใช้ราชาศัพท์  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาเลิกคิ้วมองอย่างสงสัย แวนไม่ชอบเด็กสาวพวกนั้น? &nbsp;“งั้นหรอ ฉันไม่เห็นรู้สึกเลยว่านายไม่ชอบ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ได้ๆ ฉันอาจจะชอบพูดคุยและหยอกล้อกับสาวๆ แต่คนที่ฉันอยากแต่งงานด้วยไม่ใช่พวกเธอ” แวนถอนหายใจ   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “นายไม่ได้มีความสัมพันธ์ลึกซึ้งกับบางคนแล้วหรอ ไหนจะลูกสาวคู่แฝดของบารอนเทลเลอร์” เขาถามยิ้มๆ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ฉันหมายความว่า ฉันมีผู้หญิงที่ฉันคิดว่ารักจริงๆ และฉันอยากแต่งงานกับเธอ” แวนพูดอย่างจริงจัง ความรักอย่างงั้นหรือ....มันจำเป็นด้วยหรือ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “หากว่าฉันไม่เจอเจนนี่ ฉันอาจจะเลือกเบลล่าก็ได้ อย่างน้อยเธอก็สวยกว่าคนอื่น” แวนพูดอย่างรันทด แต่เขากลับไม่รู้สึกซาบซึ้งกับความรักอันยิ่งใหญ่ของแวนเลย  “ถ้านายพอใจและต้องการแต่งงานกับเจนนี่ อาจจะเป็นเรื่องยากบ้างแต่ก็ใช่ว่าจะเป็นไปไม่ได้” ซีริลปลอบใจ  “หมายความว่ายังไง” แวนดูมีความหวังขึ้นมาบ้าง  “ก็ถ้าในอนาคต เจนนี่มีผลงานที่เป็นประโยน์ต่อบ้านเมือง ตอนนี้ก็สามารถได้รับการแต่งตั้งเป็นเลดี้ได้ และก็จะไม่มีปัญหาเรื่องชนชั้นอีก”  แน่นอน หากแวนแต่งงานกับเจนนี่ คนที่ได้ประโยชน์ก็ยังเป็นเขาอยู่ดี พี่สะใภ้สามัญชนกับน้องสามีเจ้ายศ ยังไงเสีย2คนนี้ก็ต้องแตกกัน และผู้ชายที่หัวปักหัวปำในรักย่อมต้องเลือกคนรักแทนน้องสาว ทีนี้ผลประโยชน์ที่ซิลบาสเตียนจะได้จากวีราเนส ย่อมหายไป ใช่แล้ว ตราบใดที่ผลที่ได้เป็นประโยชน์ต่อเขา เขาย่อมไม่ค้าน  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ละครเวทีเรื่องนี้น่าเบื่อมาก เน้นการร้องเพลงและความไพเราะของดนตรีเป็นหลัก เป็นเรื่องของหญิงสาว2คนที่พยายามแย่งชิงชายหนุ่มสูงศักดิ์ ตอนจบกลับลงเอยที่ชายหนุ่มคนนั้นรักหญิงสาวคนที่3และเลือกทิ้งทุกอย่างชีวิตที่ มีเพื่อไปใช้ชีวิตกับหญิงสาวคนที่สามที่เป็นหญิงสามัญชน วีราเนสดูไม่ชื่นชอบการแสดงนี่ด้วย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เนื้อเรื่องแบบนี้ไม่ควรจัดแสดงได้นะเพคะ น่าจะต้องถูกห้ามแสดง” วีราเนสเสนอความคิด “สามัญชนกับชนชั้นสูง เชอะ”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ตราบใดที่ไม่มีเนื้อหากระตุ้นให้เกิดการกบฏ ความรักต่างชนชั้นมันกลับทำให้ผู้คนซึ้งตรึงใจไม่ใช่หรือ มันก็แค่การสร้างความรู้สึกให้คนมาดูเท่านั้นเอง  &nbsp;  ระหว่างทางกลับ พวกเขาผ่านร้านแฟร์รี่วิช วีราเนสเหมือนต้องการลูกแก้วอวยพรวันเกิดส่งให้จูเลีย น่าขำ พวกเธอไม่ถูกกับเรนิสเท่าไหร่แต่กลับใช้สินค้าของเรนิส  ร้านตกแต่งแบบน่ารักไม่น้อย ร้านนี้เปลี่ยนรูปแบบการตกแต่งเรื่อยๆ ดึงดูดให้ผู้นแวะเวียนมา ตอนนี้เป็นฤดูร้อน ทั้งร้านตกแต่งด้วยภาพมายาต้นมะกอกที่ออกผล ดูเป็นสีเขียวไปทั้งร้าน วีราเนสดูลูกแก้วอวยพรวันเกิดแบบต่างๆ เขาเหลือบมองลูกแก้วอวยพรดอกทิวลิปร้องเพลงสินค้าแบบแรกๆของร้าน  “ตอนนี้มีทุกสีค่ะ ยกเว้นสีน้ำเงิน” คนขายดูแล้วไม่น่าจะรู้จักเขา “และตอนนี้กำลังจะปรับราคาสินค้ารุ่นนี้ขึ้นอยู่ค่ะ เป็นสินค้ายอดนิยมของทางร้านเชียวนะคะ”  “ทำไมไม่มีสีน้ำเงิน” เขาขมวดคิ้วถาม  “ตอนนี้มีคำสั่งให้เลิกผลิต และเรียกเก็บสินค้าคืนหมดค่ะ” คนขายตอบเขา “และเหมือนกับว่าจะกลายเป็นของสะสมที่หลายคนตามหา”  เป็นไปได้ไหมที่เรนิสเริ่มจะคิดได้ว่าของที่จะให้เขา ควรเป็นของที่พิเศษกว่าคนอื่น ไม่ว่าอย่างไรก็ตามตอนนี้เขาเริ่มอารมณ์ดีขึ้นกว่าปกติ  &nbsp;  เขาแนะนำให้วีราเนสซื้อออแกนไนซ์เซอร์แทนลูกแก้ว ดูน่าจะมีประโยชน์กว่า วีราเนสส่งยิ้มอ่อนหวานมาให้เขาและซื้อตามที่เขาแนะนำ รวมทั้งซื้อให้ตัวเองด้วย  เรนิสควรจะขอบคุณเขานะ ที่เขาแนะนำลูกค้าให้  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อันที่จริงละครเวทีบางทีก็เอามาจากชีวิตจริง วันถัดมาเฌอร์เข้ามาถึงเมืองหลวงพร้อมพี่ชาย   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขามีแขกที่ห้องรับรองถึง 4 คนด้วยกัน แวน วีราเนส เฌอร์ และมิแรนด้า   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; มิแรนด้าฉวยโอกาสใช้ความไว้วางใจจากเฌอร์ก้าวเข้ามาในสังคมชนชั้นสูง จัดว่าไม่ธรรมดาทีเดียว  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; บรรยากาศในห้องรับแขกเขาไม่น่ารื่นรมย์นัก วีราเนสเชิดหน้า กล่าวคำกระแนะกระแหนมิแรนด้าและเฌอร์ตลอดเวลา  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แคว้นวินส์ตันช่างดีจริงๆ ถึงแม้ในเวลานี้ท่านดยุกดิ้นหาเงินกู้เพื่อมาพยุงฐานะแทบแย่ ท่านหญิงเฌอร์กลับยังดูสุขสบาย แสดงว่าข่าวปัญหาการเงินไม่น่าจะจริงซะแล้ว”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เฌอร์น้ำตาคลอ มิแรนด้าไม่ได้ดูสงสารเลย เธอมีแววตาสาสมใจด้วยซ้ำ  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “แต่ในเมื่อแคว้นมีปัญหาการเงิน” วีราเนสยังคงยึดจุดได้เปรียบไว้ “ทุนที่ให้แก่นักเรียนก็ควรจะตัดด้วยนะ เพราะทางแคว้นวินส์ตันไม่น่ามีเงินจ่ายให้โรงเรียนเวทย์ฟานเซียส์ คนหนึ่งต่อปีก็1000เหรียญทอง 4คนก็ 4000 ตัดค่าใช้จ่ายส่วนนี้ได้เยอะ” คราวนี้เป็นมิแรนด้าที่หน้าซีดลง เมื่อเธอเป็นนักเรียนทุน เรื่องนี้ทำให้เธอเดือดร้อนได้  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เรื่องของการศึกษาอาจจะไม่จำเป็นต้องส่งเงินให้ครบตามจำนวน ทั้งนี้เพื่อให้เด็กทุกแคว้นได้มีโอกาสทางการศึกษา อันนี้อาจจะขอบริจาคจากแคว้นอื่นที่ร่ำรวยกว่าได้” ซีริลพูดกลางๆ เพื่อตัดปัญหา   &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เฌอร์และมิแรนด้ามองเขาด้วยแววตาเป็นประกาย  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ท่านหญิงวีราเนสคะ ไม่เห็นเจ้าชายซิลบาสเตียนเลย” มิแรนด้าเอ่ยขึ้น อืม ละครฉากนี้ยังดำเนินต่อไป  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “เจ้าชายประชวร” แวนตัดบทให้  “อ้อ พอพระคู่หมั้นมา เจ้าชายก็ประชวร ช่างเคราะห์ร้ายจริงๆ” มิแรนด้าพูดด้วยน้ำเสียงเยาะเย้ย  “อุ้ย” แก้วน้ำผลไม้ข้างวีราเนสกระเด็นตกใส่มิแรนด้า “ขอโทษด้วยนะ เสื้อผ้าเธอเปื้อนหมดละ แต่ตอนนี้ฉันไม่มีเศษเงินที่จะซื้อชุดคืนให้เธอได้เลย เอาไว้จะให้คนรับใช้ตามไปจ่ายละกัน”  การแสดงละครแบบนี้ หากเกิดขึ้นทุกวัน เขาคงปวดศีรษะมากเลย หรือเขาควรจะป่วยบ้าง  &nbsp;  เฌอร์อยู่ในเมืองหลวง2วันก็กลับ แต่วีราเนสกลับยังอยู่  ซิลบาสเตียนคงยังไม่หายป่วย แน่ละสิ คนของเขาสืบมาแล้วว่าซิลบาสเตียนออกจากเมืองหลวงไปได้5วันแล้ว ตั้งแต่วันแรกที่เขาป่วยนั่นแหละ เสด็จแม่กลับปิดข่าวนี้ สายของเขายังไม่รู้ว่าตอนนี้ซิลบาสเตียนไปอยู่ที่ไหน  เขาหงุดหงิดใจอย่างมาก น้องชายลูกแหง่ที่เหมือนไม่มีพิษภัยคนนี้กลับไม่ได้เป็นอย่างที่เขาคิด ไม่ว่าจะเป็นการพัฒนาพลังเวทย์ การต่อสู้ที่เขาเห็นในงานประลอง ใช่ ซิลบาสเตียนดูเหนือกว่าเรนิสเพียงแต่เรนิสอาศัยความพลิกแพลงของเวทย์เอาชนะไป ทั้งๆที่พลังเวทย์ของเรนิสสูงกว่าถึง3ระดับกลับมีช่วงที่ดูจะเสียเปรียบ และตอนนี้ซิลบาสเตียนหายไปโดยไม่มีใครรู้ว่าไปที่ไหน เป็นไปได้ไหมที่ซิลบาสเตียนมีแผนอะไรอยู่  &nbsp;  เสียงเคาะประตูดังขึ้น สาวใช้แจ้งว่าวีราเนสมาขอเข้าเฝ้า เขาพยักหน้าเบาๆ  &nbsp;  วีราเนสสวมชุดสีน้ำตาลประดับริบบิ้นสีแดง วันนี้ชุดของเธอเข้ากับสีผม ดูสง่าและงดงาม เธอย่อตัวทำความเคารพเขา  “เจ้าชายเพคะ ใกล้จะเปิดเทอมแล้ว” วีราเนสพูดเสียงเบาๆผิดวิสัยเธอบ้าง “หม่อมฉันต้องกลับแคว้นแล้วเพคะ คงได้เจอกันอีกทีที่โรงเรียนเลย” อ้อ เธอกำลังจะกลับนี่เอง  “ฉันคงคิดถึงเธอไม่น้อย” เขายิ้มให้  สีหน้าเธอดีขึ้นอย่างมาก ดวงตาเธอทอประกายสุกใส  “หม่อมฉัน เอ่อ ก็คงคิดถึงฝ่าบาทเช่นกัน” เธอพูดอย่างเขินอาย ไม่น่าเชื่อว่าวีราเนสก็มีมุมนี้เหมือนกัน  “เปิดเทอมเดือน7 อีกไม่นานก็เดือน8แล้ว” เขายังคงส่งรอยยิ้มอ่อนโยน  “เพคะ” เหมือนวีราเนสจะกลายเป็นคนพูดน้อยไปได้  “ปลายเดือน8ก็จะเข้าฤดูใบไม้ร่วงแล้ว ต้นไม้ต่างๆใบไม้จะเปลี่ยนสีเป็นสีแดง ดูสวยงามมาก” เขายิ้มกว้างมากกว่าเดิม คราวนี้วีราเนสใบหน้าแดงระเรื่อย มือ2ข้างของเธอบีบกันแน่น “”เธอคิดว่าเวลาฉันมองทิวทัศน์แบบนั้นแล้วจะคิดถึงใคร”  วีราเนสเงยขึ้นเล็กน้อย แววตาเธอเต็มไปด้วยความสุข  “ไว้เจอกันนะ วีราเนส” เขากล่าวคำอำลา  &nbsp;  Writer’s note : มาแล้วพระเอกอันดับ1 ขวัญใจมหาชน และผู้ผลิตเกม  ซีริล ยังความคิดลึกล้ำเหมือนเดิม....  สำหรับเรื่องเรนิส เจ้าชายอย่ามโน นางแค่คิดว่าจะทำให้ของนางราคาขึ้นแค่นั้นเอง  &nbsp;  ว่าแต่ขอตัวไปซ่อมเรือให้ซีริลก่อนนะคะ ผู้ผลิตเกมสั่งมาว่าให้ซ่อมด่วนค่ะ รูรั่วเยอะมาก  

 </div> 
