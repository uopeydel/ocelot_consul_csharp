 <div style="word-wrap: normal;width:90%;">
			
				
    &nbsp;  &nbsp;&nbsp;&nbsp;&nbsp;&nbsp;&nbsp;&nbsp; ซิลบาสเตียนมาอยู่ที่บ้านของเธอ8วัน จนแน่ใจว่าวีราเนสกลับไปแน่แล้วถึงกลับ อันที่จริงเขาแทบไม่ได้ทำอะไรนอกจากกินๆนอนๆ แล้วก็ถามว่าเมื่อไหร่แคว้นเทรลิสจะยกเลิกกฏหมายห้ามการประลอง  ขอโทษนะ กฏนั่นพึ่งออกมาไม่กี่วันนี่เอง จะยกเลิกง่ายๆได้ยังไง  ช่วงที่เขาอยู่นั้นเบลล่าดูประทับใจเขามาก เบลล่าบอกว่าเขาเป็นผู้ชายที่หล่อที่สุดที่เธอรู้จัก เอ่อ เรนิสคิดว่าใช้คำว่าสวยจะถูกกว่า&nbsp;&nbsp;&nbsp;&nbsp;&nbsp;&nbsp;&nbsp;   &nbsp;&nbsp;&nbsp;&nbsp;&nbsp;&nbsp;&nbsp; เหตุผลที่เบลล่าคิดว่าเขาหล่องั้นหรือ เพราะว่าเขามีเส้นผมสีเงิน แค่นั้นจริงๆ แต่น่าสงสารเบลล่าที่โลกเวทย์มนตร์แห่งนี้ มีข้อกำหนดของวิหารพระเจ้าว่าลูกพี่ลูกน้องชั้นที่1(เป็นลูกของพี่กับลูกของน้อง—first cousins) ห้ามสมรสกัน เพราะทายาทที่เกิดมาอาจจะอัปลักษณ์และโง่ได้ น่าจะอ้างอิงจากเรื่องโรคทางกรรมพันธุ์หากเป็นญาติใกล้กันเกินไป แต่หากชั้นที่2(รุ่นถัดไป แบบปู่ย่าตายายเป็นพี่น้องกัน) ลงมาสามารถสมรสกันได้ แต่จริงๆแล้วเรนิสก็คิดว่ามีความเสี่ยงอยู่แหละ แต่เป็นเรื่องทางการเมือง ยังไงชนชั้นสูงก็ต้องสมรสกัน โอกาสที่เป็นญาติกันจะสูงมาก ดังนั้นเบลล่ากับซิลบาสเตียนเป็นลูกพี่ลูกน้องชั้นที่1 จึงไม่มีสิทธิ์แต่งงานกัน ขณะที่เรนิสและ ซีริลหรือซิลบาสเตียนจัดเป็นลูกพี่ลูกน้องชั้นที่4 ดังนั้นไม่มีข้อห้าม  &nbsp;  &nbsp;&nbsp;&nbsp;&nbsp;&nbsp;&nbsp;&nbsp; แต่งานเลี้ยงต้องมีเลิกรา หลังจากต้องกลายเป็นเจ้าบ้านรับแขกไม่พึงประสงค์ถึง8วัน ซิลบาสเตียนก็กลับไปพร้อมกับเบลล่าที่โอ้เอ้อยู่ต่อ เหลือเธอและเธมม์ที่ต้องเตรียมตัวกลับไปโรงเรียน  &nbsp;  เปิดเทอมใหม่วันแรก ทางโรงเรียนให้นักเรียนลงทะเบียนเรียนใหม่ ใครไม่ถูกวิชาเลือกจากเทอมที่แล้วสามารถเปลี่ยนได้ รวมถึงย้ายเวลาเรียนได้เช่นกัน ซิลบาสเตียนเดินเข้ามาดูตารางของเธอแล้วจัดตารางใหม่ เปลี่ยนการเรียนวันพุธบ่ายจากธาตุน้ำมาเป็นธาตุไฟ เหมือนของเธอแล้วย้ายธาตุน้ำไปวันอื่นแทน เขาให้เหตุผลว่า วันพุธบ่ายวิชาเวทย์ธาตุน้ำคนเยอะเกิน ใช่ นึกออกแล้วที่เบลล่าเรียนอยู่ เบลล่าเคยเล่าให้ฟังว่ามีละครแย่งชิงผู้ชายทุกครั้ง  แต่หลังจากเปิดเทอมครั้งนี้ เรนิสรู้สึกว่าเธอตกเป็นเป้าหมายการโดนกลั่นแกล้งจากกลุ่มของวีราเนส หรือเป็นเพราะเธอเริ่มเป็นเพื่อนกับซิลบาสเตียน แต่จะว่าไปวีราเนสดูไม่ได้สนใจซิลบาสเตียนอีกแล้ว ผิดไปจากพล็อตเดิมของเกมมาก ส่วนซิลบาสเตียน ไม่เคยสนใจวีราเนสอยู่แล้ว การถูกโจมตีติดต่อกัน แม้จะเป็นเรื่องเด็กอนุบาลอย่างการสาดน้ำ การขัดขา ที่เธอหลบได้เป็นส่วนใหญ่ แต่เธอเริ่มเบื่อหน่ายมากเหมือนกัน  แต่ไม่เข้าใจ เธอดูน่ากลั่นแกล้งหรือยังไง  &nbsp;  แม้จะหลบเก่งอย่างไรก็มีวันที่เธอพลาดเช่นวันนี้ หลังจากเรียนคาบเช้าเสร็จ เรนิสกำลังไปโรงอาหารเพื่อรับประทานอาหารกลางวัน เธอหลบน้ำส้มจากแก้วของใครสักคนมายืนตั้งหลัก ทันใดนั้น มีคนชนเธอและถาดอาหารตกใส่เธอเต็มๆ โชคดีไม่มีของร้อนแต่เธอแค่เปื้อนแค่นั้น  เธอจ้องมองไปที่ตัวการ มิแรนด้า เจ้าหล่อนส่งรอยยิ้มเยาะเย้ยมาให้  “ต้องขอโทษด้วยนะรุ่นน้อง” น้ำเสียงเธอเน้นคำว่ารุ่นน้องเป็นพิเศษ “หวังว่าจะไม่ถือสารุ่นพี่อย่างฉัน” แน่สิ ในโรงเรียนห้ามอ้างยศ ตระกูล ถ้านับตามรุ่น ยายมิแรนด้าก็ถือเป็นรุ่นพี่  “เธอตั้งใจชัดๆ” เบลล่าโวยวาย  “เปล่านะ” เสียงของมิแรนด้าแหลมสูง “ในเมื่อรุ่นน้องเดินไม่ระวังเอง”  “เดี๋ยวฉันไปเปลี่ยนชุดก่อนนะ เดี๋ยวเรียนคาบบ่ายไม่ทัน” เรนิสตัดสินใจปลีกตัวออกไป เธอสะบัดหน้าใส่มิแรนด้า “ฝากสั่งอาหารให้ด้วยนะเบลล่า”   &nbsp;&nbsp;&nbsp;&nbsp;&nbsp;&nbsp;&nbsp; แล้วก็ฝากไว้ก่อนนะมิแรนด้า  &nbsp;  เหตุการณ์กลั่นแกล้งยังดำเนินต่อไปอย่างไม่มีทีท่าว่าจะจบสิ้น ล่าสุดวีราเนสกับพรรคพวกพูดจาเหน็บแนมเธอทุกครั้งที่เจอ   พล็อตเกมทำไมเปลี่ยนอย่างรุนแรง เรนิส นางร้ายอันดับ1ของเกม ควรจะเป็นคนที่รังแกคนอื่นไม่ใช่หรอ ทำไมตอนนี้เธอเป็นคนที่ถูกรุม   ไม่เข้าใจ ขยับปีกผีเสื้อนิดเดียว ทำไมเธอถึงโดนรุมราวกับเป็นนางเอกแทน  &nbsp;  แต่เหตุการณ์ที่เธอรับไม่ได้ที่สุดก็มาถึง  เธอพบกับเฌอร์ในสวนหย่อมเขตหอพัก  “เรนิส ไม่ได้เจอกันนาน” เฌอร์ยิ้มทัก แต่รอยยิ้มไปไม่ถึงดวงตา เด็กใสซื่ออย่างเฌอร์ก็ทำแบบนี้เป็นด้วย  “สวัสดีค่ะ รุ่นพี่ฌอร์” เธอยิ้มตอบ  “เรนิส ฉันคิดว่า” เฌอร์นิ่งไปนิดนึงเหมือนกับว่าตัดสินใจว่าควรจะพูดต่อไหม ก่อนที่เธอจะพูดออกมาว่า “ในเมื่อเธอไม่เห็นคุณค่าของบางอย่าง ไม่รู้จักดูแล เธอก็ควรจะเปิดโอกาสให้คนอื่นได้มาดูแลแทน ไม่ใช่ว่ายึดถือไว้” เฌอร์นิ่งไปเหมือนกับรวบรวมความกล้า ก่อนที่มือ2ข้างของเฌอร์จะกำแน่น เสียงเธอสั่นเล็กน้อย “เธอไม่มีคุณค่าพอสำหรับเขาเลย” ก่อนจะสะบัดหน้าหนีไป  &nbsp;  เดี๋ยวนี้แม้แต่เด็กอ่อนแออย่างเฌอร์ยังสามารถสะบัดหน้าใส่เธอได้ แล้วไอ้ของที่ว่านี่คืออะไร ปกติเธอดูแลข้าวของสมบัติเธอดีจะตาย อันไหนไม่ใช้ก็ขาย ของมีค่าเก็บอย่างดี หรือว่าจะหมายถึงซีริล อ้อ มีคำว่า มีคุณค่าพอสำหรับเขา เขาคือซีริลล่ะสิ  ถ้าแม้แต่เฌอร์ยังชนะเธอได้ ไม่ต้องไปเป็นแล้ว นางร้าย ลดระดับเป็นตัวประกอบไปเลยดีกว่า เรนิสรู้สึกท้อใจ    &nbsp;  ในพล็อตเกมไม่มีบอกไว้ว่าถ้านางเอกไม่เข้ารูทซีริลแล้วนางร้ายเบอร์1อย่างเธอจะโดนรุมรึเปล่า เธอรู้แค่ bad end vs good endของแต่ละรูทของนางเอก ใครจะไปรู้ล่ะว่าระหว่างทางนางร้ายจะโดนรุมไหม ตอนนี้พล็อตเปลี่ยนไปเยอะจนเธอยังงงเองเลย  &nbsp;  แต่เท่าที่จำได้ เรนิสในเกมไม่น่าจะเคยมีปัญหานี้ เพราะอะไรหรือ ก็แม่คุณเล่นอาละวาดใส่หญิงทุกนางที่เข้าใกล้ซีริลน่ะสิ  &nbsp;  รู้แล้ว ปัญหาอยู่ตรงนี้เอง  เรนิสตัดสินใจส่งจดหมายเวทย์ให้คนมารับเธอกลับบ้านเย็นวันเสาร์นี้  &nbsp;  เลดี้มาร์ธาและแอนนามารับเธอกลับคฤหาสถ์ตระกูลเทรลิสในเมืองหลวง ท่านพ่อท่านแม่ของเธอไม่อยู่เนื่องจากช่วงนี้ไม่ใช่ช่วงที่เข้าเมืองหลวง หากไม่มีหมายกำหนดการณ์ ผู้ครองแคว้นไม่สามารถเข้ามาเมืองหลวงตามใจชอบได้  “เลดี้มาร์ธาคะ เรนิสต้องการครูสอนการแสดงด่วน เอาให้เป็นภายในวันเดียว หรือไม่ก็ให้เร็วที่สุด พรุ่งนี้เลยนะคะ”  “ดาราละครหรือคะ แกรนด์เลดี้”  “ค่ะ เอาตัวร้ายตัวอิจฉานะคะ ที่แสดงแบบร้ายที่สุดเท่าที่จะร้ายได้”  “ท่านหญิงคะ ดาราละครที่แสดงบทพวกนี้ กริยามารยาทที่แสดงออกล้วนไม่เหมาะสมกับสุภาพสตรีชั้นสูงเช่นท่านหญิงเลยแม้แต่น้อย” เลดี้มาร์ธาแย้ง  “เรนิสคิดว่าจะมาศึกษาดูว่ากริยาแบบไหนที่ไม่ควรทำค่ะ เราต้องมีแบบอย่างที่ดีและแบบอย่างที่ไม่ควรเลียนแบบ เลดี้มาร์ธาเป็นแบบอย่างที่ดีให้เรนิสแล้ว เรนิสอยากจะดูแบบอย่างที่ไม่ดีบ้าง” เรนิสอธิบายยาวเหยียดด้วยเหตุผลข้างๆคูๆ พร้อมกับหยอดคำหวานไปหน่อย  “ดีค่ะ แกรนด์เลดี้จะได้เรียนรู้สิ่งที่ดีและไม่ดี เดี๋ยวพรุ่งนี้จะให้ครูละครมาพบนะคะ”  &nbsp;  ถูกต้อง เธอต้องอัพสกิล เธอมัวแต่หาเงินและอัพพลังเวทย์แต่ลืมสกิลสำคัญที่เธอมีพรสวรรค์มาแต่เกิด สกิลนางร้ายที่ถูกละเลยมานานตั้งแต่อายุ8ปี สำหรับเรื่องกำจัดรูทหายนะพักไว้ชั่วคราวก่อน ตอนนี้โดนรุมจนไม่ไหวแล้ว  &nbsp;  ดาราละครตัวอิจฉาที่เลดี้มาร์ธาหามาชื่อ ลิลลี่ สจ๊วต ชื่อลิลลี่ไม่เหมาะสมกับเธอเลย ตามชื่อเธอควรจะดูบริสุทธิ์ราวกับลิลลี่สีขาว แต่ตรงหน้าเธอเป็นหญิงสาววัยเกือบ30 รูปร่างอวบอิ่ม ผมหยักศกสีดำ ปากสีแดงจัด มีรอยยิ้มยั่วยวน นี่ใช่เรนิสตอนอายุ30หรือเปล่าเนี่ย ลิลลี่สวมชุดคอวีลึกเห็นเนินอกอวบอิ่ม กระโปรงลวดลายดอกกุหลาบแดงสีจัดจ้าน ใช่แล้ว เธอเหมือนดอกกุหลาบสีแดงจัดจ้าน  &nbsp;  “ท่านหญิง” ลิลลี่ย่อตัวลง ท่าทางของเธอดูเย้ายวนอย่างประหลาดทั้งๆที่เป็นการย่อตัวธรรมดา  “ลิลลี่ ยินดีที่ได้รู้จัก” ตามมารยาท สามัญชนต้องทำความเคารพชนชั้นสูง และชนชั้นสูงจะต้องเป็นคนเริ่มทักทายสามัญชนก่อนอีกฝ่ายถึงจะพูดด้วยได้ หากฝ่ายที่ยศสูงกว่าพยักหน้าแล้วเดินผ่าน อีกฝ่ายไม่มีสิทธ์พูดด้วยเด็ดขาด แต่ภายในโรงเรียนถือว่าทุกคนเท่าเทียม ใครจะทักใครก่อนก็ได้  “ได้ยินว่าท่านหญิงต้องการเรียนรู้เรื่องการแสดงหรือคะ” ลิลลี่พูดพร้อมกับชายตาอย่างมีจริตมารยา  “ใช่ค่ะ” เรนิสยิ้มรับ ผู้หญิงคนนี้เก๋ไก๋ใช้ได้  “ท่านหญิง การมัดใจชายต้องเริ่มจากการแต่งตัวก่อน สตรีเหมือนดอกไม้ ยิ่งสีสันถูกใจ ฝูงผึ้งผีเสื้อต่างพากันรุมตอม” ลิลลี่พูดต่อ ก่อนกวาดสายตาพิจารณาเธอ  เดี๋ยวนะ การมัดใจชาย นี่เข้าใจอะไรผิดรึเปล่า  “ท่านหญิงมีรูปร่างหน้าตาอันเชื้อเชิญอยู่แล้ว แค่ปรับการแต่งตัวเล็กน้อยและท่าทางอีกหน่อย คู่หมั้นของท่านหญิงไม่มีวันหลุดไปจากอุ้งมือแน่นอนค่ะ”  อะไรคือรูปร่างหน้าตาอันเชื้อเชิญ อะไรคือคู่หมั้นไม่มีวันหลุดมือ คู่หมั้นน่ะหรอ เธออยากส่งเขาขึ้นจรวดทะลุออกไปนอกโลกด้วยซ้ำWriter's note : ใครเห็นว่าเรนิสไม่แรงพอ ทำไมไม่สู้คือ นางทำไม่เป็นค่ะ ลืมอัพสกิลนางร้ายต่อไปนางจะอัพแล้วค่ะ  

 </div> 
