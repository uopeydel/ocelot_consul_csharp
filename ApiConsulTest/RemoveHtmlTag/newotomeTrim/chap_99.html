 <div style="word-wrap: normal;width:90%;">
			
				
  Chapter44 จอมมาร : ละเมิดลิขสิทธิ์  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขากลับเมืองหลวงหลังจากที่รู้ข่าวว่าคู่หมั้นน่ารำคาญของเขากลับบ้านไปแล้ว แม่ของเขาบ่นจนหูชาว่าเขาสร้างเรื่องให้เธอลำบากใจ ก็แค่ให้เธอช่วยโกหกนิดหน่อยว่าเขาป่วย แต่พอเธอบอกว่าเธอเป็นห่วงเขา เท่านั้นแหละ เขาก้มหน้าแสดงละครเล็กน้อยว่าเขาเสียใจและผิดไปแล้ว เรื่องก็จบแต่โดยดี  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; พี่ชายสองหน้าพยายามสืบข้อมูลเขา เขารู้จากองครักษ์ลับ นายนั่นจะสงสัยทำไมว่าเขาไปไหน ไม่ได้เกี่ยวอะไรด้วยสักหน่อย นายนั่นจะเดือดร้อนทำไม ก็แค่ช่วยดูแลคู่หมั้นน่ารำคาญให้เขาไม่กี่วันเอง  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เปิดเทอมอีกครั้ง เขาต้องกลับสู่ชีวิตนักเรียนอีกแล้ว ก็ยังดี ตอนนี้มียายแมวบ้าเป็นสิ่งบันเทิงใจให้เขาได้เล่นบ้าง อย่างน้อยก็มีใครให้ออกกำลังกายได้ต่อสู้บ้าง  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เขาเปลี่ยนเวลาเรียนวิชาเวทย์ธาตุ แค่สลับวันบ้างเพื่อไปเรียนธาตุไฟคาบเดียวกับยายแมวบ้า ข้อดีมีถึง2 อย่าง เขาได้หลบคู่หมั้นน่ารำคาญ รวมถึงไม่ต้องมาทนดูละครไร้สาระของบรรดานักเรียนหญิงที่เกิดขึ้นแทบทุกครั้ง และอีกข้อคือ ในวิชาเวทย์ธาตุทุกธาตุ ต้องมีภาคปฏิบัติ หนึ่งในนั้นคือการซ้อมต่อสู้ด้วยเวทย์ ใช่แล้ว เขาจะได้ไปซ้อมมือกับยายแมวบ้า  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การเรียนทฤษฎีเวทย์เป็นเรื่องน่าเบื่อ เขาแทบจะรู้หมดทุกอย่างอยู่แล้ว บางครั้งเขาก็แค่ขี้เกียจเลยนอนอยู่ที่ห้อง&nbsp; แต่ก็มีคนจุ้นจ้านรายงานไปที่แม่ แค่หยุดเรียนติดต่อกัน6-7วันเท่านั้นเอง ทำเป็นเรื่องใหญ่ไปได้ เขาแค่ไม่อยากทนฟังคำตัดพ้อจากแม่ว่าเขาไม่ตั้งใจเรียน เขาเลยต้องมาเรียน เมื่อต้องมาเรียน เขาก็ควรจะมีอะไรเป็นความบันเทิงบ้าง ถูกไหม  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เวทย์ไฟจัดว่าเป็นเวทย์โจมตีระยะไกลที่รุนแรงรองจากเวทย์แสงสายฟ้า อันที่จริงนอกจากเขาจะพลังเวทย์ลดฮวบฮาบจากการเกิดใหม่ ยายแมวบ้าก็คงเหมือนกัน จากการต่อสู้กันหลายครั้งมายาวนาน เขาเคยเห็นผู้กล้าแมวบ้านั่นใช้สายฟ้าอยู่บ้าง เอาเหอะ เขาจะไม่ถือโทษแล้วก็ได้ ยังไงถือว่าต่างคนต่างตาย พอเกิดใหม่ ต่างคนต่างก็พลังลด ยังดีที่เขายังได้ธาตุมืดติดมา หากมีแต่ธาตุกระจอกพวกนี้เขาคงอึดอัดแย่  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ยายแมวบ้านั่นมีความคิดไม่ปกติบ้าง เขายังไม่เข้าใจอยู่ดีว่ามนุษย์ปกติที่ไหนจะเสี่ยงชีวิตไปสู้กับราชาปีศาจเพื่อแลกกับจาน4ใบ เขารู้สึกสมน้ำหน้าพี่ชายสองหน้าขึ้นมา หากแต่งงานกับยายแมวบ้าคงได้ภรรยาที่ไม่ใช่หญิงงามและมีความคิดผิดเพี้ยน หรือจานพวกนั้นเป็นจานวิเศษ อืม เป็นไปได้ ถ้าเจอยายแมวบ้าครั้งหน้าเขาถ้าไม่ลืมจะลองถามดู  &nbsp;  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ในห้องเรียนเวทย์ไฟ ขณะที่อาจารย์กำลังสอนอยู่ เขาเบื่อหน่ายที่จะฟังเต็มที่แล้ว เวทย์ไฟสำหรับให้ความอุ่นในฤดูหนาว จะทำอย่างไรให้บ้านอุ่นตลอดเวลา นักเรียนต่างก็พยายามทำให้อิฐบนโต๊ะอุ่นขึ้นโดยไม่ลุกเป็นไฟ  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “การเสกไฟทำได้ไม่ยาก แต่การทำบ้านให้อุ่นไม่ใช่การเผาบ้าน ดังนั้นต้องทำให้ผนังอุ่นๆพอดี การควบคุมเวทย์ต้องดี จะได้ไม่ลุกเป็นไฟขึ้นมา” อาจารย์กล่าว  &nbsp;  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรนิสที่นั่งข้างเขาดูตั้งใจและสนใจอย่างมาก  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ยายแมวบ้า เธอจะทำไปทำไม ยังไงงานพวกนี้เธอไม่ต้องทำเองอยู่แล้วนี่ แค่พวกมีพลังเวทย์ระดับต่ำก็ทำได้”  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “ก็ใช่อยู่ว่าไม่ต้องทำเอง เพียงแต่ต้องรู้ไว้ เผื่อได้ใช้”  “ได้ใช้?”  “ใช่ เผื่ออีกหน่อยฉันย้ายไปอาณาจักรโพ้นทะเล ไม่รู้มันจะมีฤดูหนาวรึเปล่า”  “อาณาจักรโพ้นทะเล?”  “อือ ใช่ นายไม่เคยดูแผนที่เหรอ อาณาจักรโพ้นทะเล”  อาจารย์เวทย์หันมามองทั้งคู่ด้วยสายตาคมกริบ  “เรนิส ตั้งใจด้วย อิฐของเธอเริ่มแดงแล้ว ใช้พลังมากเกินไป” เขาดุเรนิสก่อนหันไปทางซิลบาสเตียน  “ซิลบาสเตียน อย่ามัวแต่คุย เธอยังไม่ได้เริ่มอุ่นอิฐเลยแม้แต่น้อย”  &nbsp;  จอมมารปรายตามองเขาด้วยใบหน้าเย็นชา ก่อนจะเริ่มอุ่นอิฐ เขาไม่ได้กลัวอาจารย์เวทย์พวกนี้หรอก ตราบใดที่ไม่มีใครไปฟ้องแม่ เขาไม่อยากฟังคำบ่น คำตัดพ้อว่าเขาไม่ตั้งใจเรียน  “จริงๆ เวทย์พวกนี้น่าจะเอามาปรับใช้ทำฮีตเตอร์ขาย” เรนิสกระซิบ  จะย้ายไปอาณาจักรโพ้นทะเล จะทำฮีตเตอร์ขาย เห็นไหมว่ายายแมวบ้ามีความคิดไม่ปกติ  ว่าแต่ ....ฮีตเตอร์คืออะไร  &nbsp;  &nbsp;  เขารู้แล้วว่าเขาต้องตั้งใจเรียนเพื่อไม่ให้โดนบ่น จะเรียกว่าตั้งใจคงไม่ถูกนัก เอาว่าเล่นละครว่าตั้งใจดีกว่า พวกมนุษย์นี่ชอบเล่นละครอย่างไม่รู้จักเหน็ดเหนื่อย อย่างพี่ชายสองหน้าเขา เสด็จพ่อเขา เล่นละครตลอดเวลา ตอนนี้เขาเป็นมนุษย์ก็ต้องเล่นละครบ้าง จริงๆแล้วเขาทำได้หรอก เวลาที่เขาไม่ขี้เกียจ  วิชาการต่อสู้ เขาเรียนคาบเดียวกับพี่ชาย เนื่องจากนักเรียนเยอะ จึงมีการแยกกันระหว่าง2ชั้นปี ไม่ได้เรียนรวมกัน  แต่วันนี่พี่ชายเขาดูว่างเป็นพิเศษ หลังจากเสร็จการเรียน พี่ชายมาดักรอเขา  “ซิลบาสเตียน” พี่ชายสองหน้ายิ้มให้เขา   “มีอะไร” เขาตอบกลับอย่างเย็นชา  “เราไม่ค่อยได้เจอกันเลย ตั้งแต่เปิดเทอมมา นี่พึ่งมีโอกาสได้คุยกัน” พี่ชายยังคงยิ้มอ่อนโยนให้แม้เขาจะเย็นชาใส่  “เข้าเรื่องได้ละ เสียเวลา” เขาตอบกลับ  “เห็นว่านายไม่สบายอยู่นาน ฉันไปเยี่ยมหลายครั้งแต่เสด็จแม่บอกว่าไม่อยากให้รบกวน” ยังคงเกริ่นต่อไปอีก เขาเริ่มหงุดหงิดแล้ว   “ฉันบอกว่าเข้าเรื่องได้แล้ว” ซิลบาสเตียนพูดด้วยน้ำเสียงเย็นชาเหมือนเดิม  “ได้ ฉันจะถามนายว่า นายไม่อยู่ในวัง นายไปไหนมา”  “ทำไมฉันต้องตอบ ก็แม่บอกว่าฉันป่วยก็คือฉันป่วย”  “นายไม่ได้ป่วย นายไม่อยู่ในวังด้วยซ้ำ”  “ฉันไม่มีหน้าที่ต้องตอบนาย”  “เสด็จพ่อจะว่าอย่างไรบ้าง ถ้ารู้ว่าเสด็จแม่โกหก” ซีริลยังคงยิ้มอยู่แม้รอยยิ้มนั้นไปไม่ถึงดวงตาก็ตาม   “ก็แล้วแต่ เสด็จพ่อมีอะไรเป็นหลักฐานบ้างล่ะ ถ้าไม่มีก็ถือเป็นการกล่าวหา” เอาพ่อไม่ได้เรื่องแบบนั้นมาอ้าง คิดหรือว่าเขาจะกลัว ต่อให้มีหลักฐานแล้วยังไง เขาทำลายมันได้อยู่ดี  “ดี” เสียงของพี่ชายสองหน้ายังคงนุ่มนวลแม้คำพูดและสายตาไม่เป็นเช่นนั้น “หากนายมั่นใจว่านายต้องการแบบนี้”  หมายความว่ายังไง ประกาศสงครามรึ  “ฉันไม่ชอบให้ใครมายุ่งเรื่องของฉัน” เขาตอบกลับก่อนเดินออกมา   โชคดีที่จุดที่พวกเขาคุยกันไม่ค่อยมีคน หากมีใครได้ยิน เขากังวลว่าจะมีปัญหาตามมา แต่แน่ล่ะสิ พี่ชายสองหน้าก็คงไม่อยากให้ใครได้ยินเช่นกัน  &nbsp;  เขานั่งรับประทานอาหารกลางวันคนเดียว แน่ล่ะ เขาไม่เคยมีเพื่อนและไม่เคยต้องการด้วย ตั้งแต่ชาติที่แล้วเขาก็ไม่เคยมีเพื่อน มีแต่บริวาร ยายแมวบ้าเป็นสิ่งมีชีวิตแรกสุดที่ใกล้เคียงคำว่าเพื่อนในชีวิตเขาแล้ว  อยู่ดีๆวีราเนสก็มาหาเขา คู่หมั้นน่ารำคาญคนนั้น   “ซิลบาสเตียน ไม่สบายหายแล้วหรือ” วีราเนสถามมา  “อือ”  “เป็นอะไรมากไหม”เธอยังคงถามต่อ  “ไม่”  “ฉันไปเยี่ยมตั้งหลายครั้ง แต่พระราชินี...”  “มีอะไรก็ว่ามา”  “ฉันแค่เป็นห่วง” หึ โกหกชัดๆ  “ฉันไม่ได้โง่ นี่มันก็ผ่านมาตั้งเป็นเดือนๆแล้ว จะมาเป็นห่วงอะไร”  “ซิลบาสเตียน มีคนบอกว่าตอนนั้นเธอไม่ได้อยู่ในวัง” นี่ไงล่ะ ประเด็น  “พี่ชายฉันให้มาถามหรือไง”  “เปล่า ฉันเป็นห่วงเธอ” วีราเนสพยายามฝืนยิ้มให้เขา  “ไปบอกพี่ชายฉัน ฉันไม่ชอบให้ใครมายุ่ง” เขาตอบกลับด้วยเสียงเย็นชา  วีราเนสทำหน้าสลดลง  “เธอไปได้แล้ว” เขาออกปากไล่ “ฉันจะกิน ไม่ชอบให้ใครมามอง”  พี่ชายสองหน้าของเขาช่างร้ายกาจ นี่สามารถบงการคู่หมั้นน่ารำคาญของเขาได้แล้ว หึ ก็เท่านั้น คิดหรือว่าวีราเนสจะมีผลอะไรกับเขาได้  &nbsp;  การเรียนวิชาเวทย์ธาตุไฟ เหล็กและน้ำของเขาก้าวหน้าขึ้น พลังเวทย์ของเขาเพิ่มขึ้นอย่างรวดเร็วจนกระทั่งเดือน9 เขาสามารถพัฒนาพลังเวทย์จากระดับพื้นฐาน3เป็น5 ได้ในเวลาไม่ถึง2 เดือน ไม่ใช่อาจารย์เขาเก่งหรอกนะ  &nbsp;“พลังเวทย์ของนายเลื่อนระดับไวมาก เพิ่ม2 ระดับใน2เดือน นายทำได้ยังไง” เรนิสถามเขาขณะฝึกซ้อมการต่อสู้ด้วยเวทย์ไฟ เธอยิงลูกไฟใส่เขา ขณะที่เขาหลบ ใช่ พวกเขาสู้กันไปคุยกันไป นับเป็นการต่อสู้แบบมิตรภาพ การร่ายเวทย์ไปคุยกันไป  “ก็แค่อยากเลื่อนระดับ ไม่เห็นยากเลย แค่ปกติขี้เกียจทำ” เขายิงลูกไฟกลับใส่เธอ  “ทำไมอยู่ดีๆขยันขึ้นมา” ยายแมวบ้าเปลี่ยนขนาดลูกไฟให้ใหญ่ขึ้นอีกแล้ว  “ก็เตรียมงานประลอง” เขาหลบก่อนจะยิงกลับไป  “นายจริงจังเกินไปแล้ว”  “แม่บอกว่าอยากเห็นฉันชนะ”  “เดี๋ยวก่อน หยุดก่อน ขอเวลานอก”เรนิสหยุดการต่อสู้ลง เขาพ่นลมหายใจออกด้วยความหงุดหงิด “มีอะไรอีก”  “ถ้าแม่นายบอกให้ทำอะไร นายก็จะทำหรอ”  “อือ”  “ทุกอย่างเลยหรอ”  “อือ”  เรนิสหันไปมองรอบๆเมื่อดูว่าไม่มีคนอยู่ใกล้ๆแล้วเดินมาชิดเขาก่อนกระซิบ“แล้วถ้าแม่นายบอกให้นายก่อกบฏล่ะ ..นายจะทำรึเปล่า”  “ก็ไม่มีอะไรยากนี่” เขาตอบอย่างเย็นชา “ก็แค่เดินเข้าไป จัดการเสด็จพ่อเสีย อ้อ ถ้าพี่ชายสองหน้าอยู่ด้วยจะดีมากเลย จะได้จัดการทีเดียว” ใช่ ไม่มีอะไรยากเลยซักนิด  “แล้วนายจะทำรึเปล่า” เรนิสกระซิบถามต่อ  “แม่ยังไม่ได้สั่งให้ทำ” ยายแมวบ้าถามอะไรโง่ๆ ก็เมื่อกี้ถามเองนี่ว่า ถ้าแม่บอกให้ก่อกบฏ แต่แม่ยังไม่เคยบอก   เรนิสดูนิ่งเงียบไป ก่อนจะถามว่า “แม่นายชอบกินอะไรบ้าง”  ถามอะไรแปลกๆ ยายแมวบ้านี่ “ถามทำไม”  “ฉันคิดว่าในฐานะที่เราเป็นเพื่อนกัน ฉันควรจะเอาใจแม่นายไว้บ้าง”  “แอปเปิ้ลหิมะ” สีหน้ากระตือรือร้นของเรนิสดูสลดลง  “มีอะไรที่มันพอหาซื้อได้มากกว่านี้ไหม แอปเปิ้ลหิมะเลยหรอ” เรนิสทำหน้าละห้อย  “แอปเปิ้ลหิมะก็ไม่ได้หายากอะไรนี่ แค่ไปขนมาจากอาณาจักรไอซ์ เดินทางอาทิตย์นึง ใช้เวทย์น้ำแข็งแช่มาตลอด” เขาตอบกลับ “มาสู้กันต่อได้แล้ว”  เรนิสเดินคอตกไปอีกด้านก่อนหันกลับมาร่ายเวทย์ยิงลูกไฟใส่เขาอย่างซังกะตาย  เขาหลบก่อนตวาดใส่เธอ “นี่ ออกแรงหน่อยสิ ใช้เวทย์กระจอกแบบนี้สู้กับฉันหรอ”  “ก็ฉันขี้เกียจ”  “งั้นดี ตั้งรับไว้นะ” เขายิ้มมุมปากเล็กน้อย ก่อนร่ายเวทย์ดาบไฟขนาดใหญ่ฟันใส่เธอ  เรนิสพุ่งหลบก่อนร่ายเวทย์โล่ไฟขึ้นมารับการฟันดาบลงมารอบถัดไปของเขา  “นาย นั่นมันเวทย์ดาบไฟแห่งสวรรค์ของฉันนี่ นายขี้โกง นายละเมิดลิขสิทธิ์”  ใช่ เวทย์ดาบไฟแห่งสวรรค์ ให้ยายแมวบ้าลองรับรสชาติของมันบ้าง เขาลอกเลียนแบบเวทย์ของเธอมาสู้กับเธอ ความรู้สึกนี้ช่างดีจริงๆ  &nbsp;  ว่าแต่ ละเมิดลิขสิทธิ์แปลว่าอะไร ไว้ค่อยถามยายแมวบ้าละกัน  &nbsp;  Writer’s note :นอกจากคู่หมั้นผิดปกติแล้ว ซีริลยังมีน้องชายไม่ปกติด้วย  สำหรับจอมมาร ไม่เคยมีอะไรที่เรียกว่ายาก......แม้แต่การละเมิดลิขสิทธิ์ต่อไปจะเป็นการอัพเฉลี่ยวันละตอนนะคะ ระหว่างนี้จะทยอย edit ของเก่าๆที่เคยอัพรัวๆไปด้วยเนื้อหาคงเดิมค่ะไม่ได้เปลี่ยน เพียงแค่แก้ตัวสะกด จัดหน้าจอใหม่กับย้าย writer's note เพราะมีคนบอกว่ามันขัดจังหวะเรื่องตอนดูใน PC ไม่ค่อยรู้สึก แต่พอลองดูใน mobile version แล้วมันดูเกะกะจริงๆ เลยจะทยอยย้ายออกตัวดำเนินเรื่อง4ตัวจะสลับกันออกมา ส่วนใหญ่จะไม่ค่อยซ้ำกัน หากซ้ำจะไม่เกิน2ตอน เพื่อให้เนื้อเรื่องดำเนินแบบมองหลายๆมุมไม่ต้องกลัวใครแย่งซีนใครเพราะจ้างมาแล้วต้องใช้ให้คุ้มทุกคนการออกมาจะเป็นการสลับ ดังนั้นบางวันท่านอาจจะได้พบกับเรนิส ที่กำลังหาเรือไปอาณาจักรโพ้นทะเลไม่ก็เจนนี่ ที่นางยังมโนเรื่องคนอื่นต่อๆไป หรือซีริล ลูกรักผู้ผลิตเกม ที่เรือรั่วเยอะมาก.... อย่าเจาะอีกเลย ซ่อมแทบไม่ไหวละซิลบาสเตียน ที่ตอนนี้เรือมีผู้โดยสารเต็มจนรับแทบไม่ไหวแล้วขอบคุณผู้โดยสารที่หลวมตัวมาอ่านและขอบคุณสำหรับทุก comment ค่ะ  

 </div> 
