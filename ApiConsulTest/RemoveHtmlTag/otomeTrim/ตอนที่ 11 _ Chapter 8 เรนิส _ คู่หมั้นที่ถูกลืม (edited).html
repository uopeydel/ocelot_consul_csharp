
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ในช่วงเทศกาลปีใหม่ ในเมืองหลวงจะมีการฉลองกันถึง 7 วัน บรรดาดยุคผู้ครองแคว้นทั้ง 12 บรรดาขุนนาง เชื้อพระวงศ์ทั่วอาณาจักร ต่างต้องพาครอบครัวมาร่วมงานถวายพระพรพระราชาราชินี ทั่วเมืองหลวงประดับธงเฉลิมฉลอง ผู้คนแต่งตัวสวยงาม&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>จากแคว้นเทรลิสเดินทางถึงเมืองหลวงใช้เวลาประมาณ 2 วันหากเดินทางด้วยรถม้าชั้นดีและเร่งด้วยพลังเวทลมซึ่งอาจใช้ด้วยตัวนักเวทเองหรือเวทที่เก็บในลูกแล้วที่วางขาย แต่หากเดินทางแบบคนทั่วไปต้องใช้เวลาถึง 4 วันทีเดียว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เลดี้มาร์ธาเตรียมเสื้อผ้าพร้อม ในการเดินทาง เรนิสนั่งในรถม้ากับท่านพ่อท่านแม่ ส่วนเธมม์ นั่งมากับท่านอาจารย์อัศวินและเลดี้มาร์ธาเนื่องจากตลอดทางยังต้องมีการทบทวนเรื่องมารยาท</font></p><p style="margin: 0px 0px 13px;"><font style="font-size: 19px;">ที่จริงปกติต้องแยกกันนั่งตามระบบความปลอดภัย&nbsp;</font></p><p style="margin: 0px 0px 13px;"><font style="font-size: 19px;">“ท่านพ่อ ลูกอยากนั่งด้วย” เท่านั้นเรียบร้อย ท่านพ่อใจอ่อนกับเธอเสมอ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>อากาศภายนอกรถม้าหนาวขึ้นเรื่อยๆ บางบริเวณเมื่อออกจากแคว้นเทรลิสเริ่มมีหิมะตก แต่ในรถม้ายังอุ่นสบายด้วยเวทที่คล้ายกับการใช้ฮีทเตอร์ เรนิสนั่งคิดไปเรื่อยๆเรื่องของขวัญปีใหม่ที่เตรียมให้คนในครอบครัว&nbsp;</font></p><p style="margin: 0px 0px 13px;"><font style="font-size: 19px;">ของท่านพ่อเธอเตรียมลูกแก้วเวทที่เปิดออกมาเป็นดอกทิวลิปร้องเพลงอวยพรให้ เธอคิดค้นรูปแบบเวทขึ้นมาเอง กะว่าถ้าท่านพ่อชอบ ในอนาคตเธออาจจะทำขาย&nbsp;</font></p><p style="margin: 0px 0px 13px;"><font style="font-size: 19px;">สำหรับท่านแม่ เธอเตรียมสร้อยมุกออกประกายเงิน เข้ากับสีผมของท่านแม่เลยทีเดียว ตรงกลางห้อยจี้เพชรล้อมด้วยมุกอีกที ล้อมด้วยไข่มุกสีเงินเช่นกัน สร้อยเส้นนี้ราคาแพงไม่น้อย หลังจากเธอกับเลดี้มาร์ธาและสาวใช้ช่วยกันเลือก ทุกคนลงความเห็นว่าเส้นนี้สวยที่สุด เธอลงทุนอ้อนท่านพ่อครึ่งวันเพื่อขอเงินมาซื้ออยู่หลายเหรียญทอง&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">สำหรับเลดี้มาร์ธาแสนดี เธอเตรียมเข็มกลัดพลอยอันหนึ่งที่ท่านแม่ช่วยเลือกให้ แน่ล่ะ เธอไม่ถนัดเรื่องเสื้อผ้าเครื่องประดับ ทุกวันนี้เสื้อผ้าเป็นเลดี้มาร์ธาจัดหามาให้&nbsp;</font></p><p style="margin: 0px 0px 13px;"><font style="font-size: 19px;">ส่วนการเลือกเสื้อผ้าในทุกเช้าเป็นงานของแอนนาว่าจะใส่อะไรกับอะไร เธอมีแค่หน้าที่ใส่แค่นั้นเอง&nbsp;</font></p><p style="margin: 0px 0px 13px;"><font style="font-size: 19px;">นอกจากนี้ยังมีของขวัญต่างๆสำหรับอาจารย์เธอเลือกเป็นหนังสือ แอนนาได้เสื้อกันหนาวที่เลดี้มาร์ธาช่วยเลือก &nbsp;และสำหรับพี่ชายที่บังเอิญได้มาใหม่ เธอสั่งตัดเสื้อคลุมกันหนาวที่กันหิมะได้จากผ้าสีดำที่เลดี้มาร์ธาเลือก ที่ไม่ซื้อขนมให้เพราะอยากให้เขาลดน้ำหนัก นี่ถ้าขาดเลดี้มาร์ธา เธอคงแย่แน่นอน</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เรนิส ลูกเตรียมอะไรให้เจ้าชายซีริล” ท่านแม่เอ่ยขึ้นมาขณะที่เรนิสกำลังใจลอย</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ตายจริง! เธอลืมไปว่ามีคู่หมั้นที่ต้องให้ของขวัญ ถ้าจะแวะซื้อของข้างทางให้เจ้าชายเห็นจะไม่ดีแน่</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ถ้าลืมก็ไม่เป็นไรนะ เดี๋ยวเข้าเมืองหลวงก็รีบหาซักชิ้น” ท่านพ่อพูดเหมือนไม่ใช่เรื่องสำคัญ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ท่านพ่อรู้ได้อย่างไรคะว่าลูกลืม”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“หึๆ ก็สีหน้าลูกแสดงออกมาชัดขนาดนั้น” ท่านพ่อหัวเราะเบาๆ เรนิสหันไปมองท่านแม่ที่อมยิ้มขำเธอเช่นกัน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“พึ่งหมั้นกันแค่เดือนกว่าๆ เรนิสลืมคู่หมั้นซะแล้ว”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสยิ้มแห้งๆกลับไป ความจริงแล้วอยากจะลืมไปตลอดเลย ไม่ก็หวังว่าเขาจะหายไปจากชีวิตของเธอแบบพระเอกหมายเลข 4&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ในบรรดาผู้ชายทั้งหมดในเกม นับแล้วมีเขากับอเล็กซิสนี่แหละที่เป็นอันตรายกับเธอมากกว่าคนอื่นๆ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>คฤหาสน์เทรลิสในเมืองหลวงเวลานี้ปกคลุมด้วยหิมะบางๆ เวลาเดินต้องระวังลื่นอย่างมาก เมื่อเข้าในตัวบ้าน อากาศข้างในจะอบอุ่นด้วยเวทย์ เรนิสทักทายเธมม์ที่มองรอบๆอย่างตื่นเต้น</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เป็นยังไงบ้างเธมม์ การเดินทางสบายไหม” ตอนนี้เรนิสไม่เรียกพี่ชายแล้วแต่เรียกตรงๆ เพื่อเตรียมฝึกให้นายหมูชินกับการเป็นเบ๊</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ก็ดีเรนิส ตอนนี้ท่องจำมารยาทบนโต๊ะได้หมดละ เสียดายระหว่างทางไม่ได้เปิดหน้าต่างออกดูเพราะมันหนาว”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“อือ จริงสิ นี่เป็นครั้งแรกที่นายมาเมืองหลวงรึเปล่า”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ใช่ ฉันยังอยากดูรอบๆเลย ตั้งแต่เกิดมาพึ่งเคยมาเมืองหลวงนี่แหละ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ช่วงนี้อากาศหนาวแล้วพอดีเป็นเทศกาล เค้าปิดร้านค้ากันฉลอง นอกจากไปดูบรรยากาศแล้ว ไม่มีอะไรขายหรอกนะ เอาไว้มาตอนกลางปีหรือช่วงที่อุ่นกว่านี้จะพาเดินเที่ยว”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ขอบคุณมากเรนิส เธอดีกับฉันจริงๆเลย” เธมม์ยิ้มกว้างให้เรนิส</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>พูดถึงร้านค้าปิด เรนิสยังไม่ได้เตรียมอะไรให้คู่หมั้นเลย พอนึกได้เรนิสจึงรีบเก็บตัวเข้าห้อง สุดท้ายแล้วเธอตัดสินใจลูกแก้วดอกทิวลิปร้องเพลงอวยพรแบบเดียวกับที่ให้ท่านพ่อนี่แหละ ใช้เวลาสัก 1 ชั่วโมงเธอก็สร้างเสร็จ ดอกทิวลิปเลือกเป็นสีน้ำเงินซึ่งคิดว่าเป็นสีโปรดของเจ้าชาย&nbsp;</font></p><p style="margin: 0px 0px 13px;"><font style="font-size: 19px;">นอกจากนี้เธอยังไปรื้อค้นของที่มีเก็บไว้ นอกจากเจ้าชายซีริลแล้ว คงต้องให้เจ้าชายซิลบาสเตียน ท่านชายแวน และท่านหญิงวีราเนสด้วย เพราะถือเป็นเพื่อนกันแล้ว&nbsp;</font></p><p style="margin: 0px 0px 13px;"><font style="font-size: 19px;">เธอหยิบแผนที่อาณาจักรฟานส์ที่ท่านพ่อให้มาเตรียมให้กับเจ้าชายซิลบาสเตียน ปากกาเวทย์แท่งใหม่ที่ยังไม่ได้ใช้ให้แวน แล้วก็ริบบิ้นผูกผมอันใหม่สีขาวเป็นลูกไม้ปักด้วยมุกเล็กๆที่มาร์ธาเลือกมาให้เธอใช้แต่ยังไม่ได้ใช้ให้วีราเนส ว่าแล้วก็นำของทั้งหมดไปฝากแอนนาห่อของขวัญ ก็บรรดางานเย็บผ้า การห่อของต่างๆเธอไร้ความสามารถสิ้นเชิง</font></p><p style="margin: 0px 0px 13px;"><font style="font-size: 19px;">นี่แหละ เพื่อนเยอะก็สิ้นเปลืองมาก</font></p><p style="margin: 0px 0px 13px;"><font style="font-size: 19px;">ยังดีไม่ได้ซื้อเอง ไม่งั้นเสียดายเงินแย่เลย เธอถอนหายใจด้วยความเสียดาย หวังว่าของขวัญที่คนอื่นให้เธอมาคงจะเป็นของมีค่าเหมือนกัน…</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">หลังจากเข้าถวายพระพรพระราชาและราชินีแล้ว ท่านพ่อแนะนำเธมม์ เทรลิสว่าเป็นบุตรบุญธรรมคนใหม่ ท่ามกลางความแปลกใจและสงสัยของบรรดาขุนนางและเชื้อพระวงศ์ต่างๆอย่างมาก&nbsp;</font></p><p style="margin: 0px 0px 13px;"><font style="font-size: 19px;">ก็แน่ล่ะสิ ระดับท่านดยุค รับบุตรบุญธรรมทั้งที คนย่อมคาดหวัง</font></p><p style="margin: 0px 0px 13px;"><font style="font-size: 19px;">เธมม์ได้รับการแต่งตั้งเป็นลอร์ดเธมม์ เทรลิส อย่างเป็นทางการ ตำแหน่งลอร์ดหรือเลดี้ ไม่มีอะไรมาก สามารถได้มาแต่กำเนิดโดยเกิดในครอบครัวชนชั้นสูงหรือขุนนางระดับสูงพอจะได้แต่งตั้งโดยอัตโนมัติ ถัดมาคือการรับเป็นบุตรบุญธรรมในครอบครัวชนชั้นสูง และสุดท้ายคือการได้รับการแต่งตั้งจากการมีความดีความชอบ หลังได้รับการแต่งตั้งแล้วจะถือว่ากลายเป็นชนชั้นสูงทันที&nbsp;</font></p><p style="margin: 0px 0px 13px;"><font style="font-size: 19px;">อย่างเช่นคุณนางเอก ก่อนได้แต่งงานกับบรรดาเจ้าชายคือจะมีความดีความชอบได้รับแต่งตั้งเป็นเลดี้ก่อน</font></p><p style="margin: 0px 0px 13px;"><font style="font-size: 19px;">สำหรับทายาทโดยตรงของผู้ครองแคว้นที่เป็นดยุกหรือดัชเชส จะเรียกว่าแกรนด์ลอร์ด และแกรนด์เลดี้ หรือท่านหญิงและท่านชายก็ได้ แต่บางครั้งคนทั่วไปหรือขุนนางใหม่ๆอาจจะสับสนเรียกเป็นลอร์ดและเลดี้ซึ่งถือว่าเป็นการลดตำแหน่งลง</font></p><p style="margin: 0px 0px 13px;"><font style="font-size: 19px;">&nbsp;แต่ส่วนใหญ่แล้วบรรดาแกรนด์ลอร์ดและแกรนด์เลดี้มักจะไม่ถือสา หากถือสาก็มักเก็บไว้ในใจเพื่อแสดงความใจกว้างให้สังคมเห็น&nbsp;</font></p><p style="margin: 0px 0px 13px;"><font style="font-size: 19px;">นายหมูอ้วนหรือตอนนี้เป็นลอร์ดเธมม์ มีใบหน้าแดงก่ำด้วยความเก้อเขินและตื่นเต้น</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เด็กๆอย่างพวกเธอถูกแยกออกมาเพื่อให้ผู้ใหญ่คุยกัน เธอมอบของขวัญให้บรรดาเจ้าชาย และท่านหญิง ท่านชาย</font></p><p style="margin: 0px 0px 13px;"><font style="font-size: 19px;">“พี่ชายคนใหม่ของเธอน่าสนใจจริงๆ” วีราเนสกระซิบข้างหูเธอ สีหน้าเยาะเย้ย “ทั้งแคว้นเธอหาเด็กๆดีๆไม่ได้เลยหรือไง หรือมีแต่นายนี่”</font></p><p style="margin: 0px 0px 13px;"><font style="font-size: 19px;">“เธอเข้าใจอะไรผิดหรือเปล่า” เรนิสแย้งกลับไป “ลองเอาพี่ชายเธอมาแข่งกับเธมม์สิ รับรองว่าสู้ไม่ได้”</font></p><p style="margin: 0px 0px 13px;"><font style="font-size: 19px;">วีราเนสสีหน้าประหลาดใจ “เธอหมายความว่า ลอร์ดเธมม์มีความสามารถด้านการต่อสู้อย่างนั้นหรือ”</font></p><p style="margin: 0px 0px 13px;"><font style="font-size: 19px;">“อือ ใช่ ลองเอาพี่ชายเธอมาแข่งมวยปล่ำกับเขาสิ…รับรอง พี่ชายเธอแบนเหมือนผืนพรมแน่นอน” เรนิสพูดอย่างมั่นใจ&nbsp;</font></p><p style="margin: 0px 0px 13px;"><font style="font-size: 19px;">และถ้ามาแข่งกิน แวนก็ไม่มีทางชนะอีกนั่นแหละ</font></p><p style="margin: 0px 0px 13px;"><font style="font-size: 19px;">วีราเนสยังคงงุนงงสับสน เรนิสใช้โอกาสนี้ขอตัว เอาตัวเองและเธมม์หนีกลับ โดยอ้างว่าเหนื่อยจากการเดินทางต้องการพักผ่อนก่อนงานเต้นรำคืนนี้&nbsp;</font></p><p style="margin: 0px 0px 13px;"><font style="font-size: 19px;">แต่ความจริงแล้วเธอแอบได้ยินเสียงท้องของลอร์คคนใหม่ร้องจ๊อกๆ เธมม์ถูกเลดี้มาร์ธาจำกัดอาหารเพื่อรูปลักษณ์จะได้ดูดีขึ้น&nbsp;</font></p><p style="margin: 0px 0px 13px;"><font style="font-size: 19px;">เรนิสเริ่มกลุ้มใจว่าเธมม์จะหน้ามืดเป็นลมด้วยความหิวไปซะก่อนจะหล่อหรูมีสไตล์อย่างที่เลดี้มาร์ธาหวัง ขณะอยู่บนรถม้า เธอยื่นขนมปังกรอบชิ้นเล็กให้เธมม์กินรองท้องก่อนที่จะเป็นลมด้วยความหิว&nbsp;</font></p><p style="margin: 0px 0px 13px;"><font style="font-size: 19px;">“เรนิส เธอช่างแสนดีเหลือเกิน” เธมม์ทำราวกับขนมปังกรอบชิ้นนั้นเป็นของมีค่าหาไม่ได้อีกแล้ว</font></p><p style="margin: 0px 0px 13px;"><font style="font-size: 19px;">เรนิสถอนหายใจด้วยความท้อ เธอต้องเอาเธมม์กลับไปซ้อมใหญ่การเต้นรำก่อนออกงานจริงคืนนี้ หวังว่าขนมปังกรอบชิ้นนี้จะทำให้เธมม์มีแรงซ้อมเต้นรำ</font></p><p style="margin: 0px 0px 13px;"><font style="font-size: 19px;">อีกเหตุผลที่ต้องรีบกลับคือกลัวเธมม์ถูกจับผิดแล้วหลุดอะไรที่น่าขายหน้าออกมา</font></p><p style="margin: 0px 0px 13px;"><font style="font-size: 19px;">อย่างน้อยๆก็เรื่องท้องร้องนี่แหละ ถ้าอยู่ต่อต้องมีคนได้ยินแน่ๆ&nbsp;</font></p><p style="margin: 0px 0px 13px;"><font style="font-size: 19px;">ช่วยไม่ได้ เธอเป็นคนทำให้ท่านพ่อรับเธมม์เข้ามา อย่างน้อยเธอต้องรับผิดชอบเธมม์และตระกูลเทรลิสไม่ให้เกิดเรื่องขายหน้าขึ้น</font></p><p style="margin: 0px 0px 13px;"><font style="font-size: 19px;">บ่ายนั้นทั้งบ่ายเธอฝึกเต้นรำกับเธมม์ เธมม์ทำได้พอใช้ทีเดียวถ้าไม่เปลี่ยนคู่เป็นคนอื่นและไม่มีท่าพลิกแพลง ดังนั้นเธอและเธมม์จึงตกลงกันว่าเธมม์จะเต้นรำกับเรนิสแล้วไม่ไปขอใครเต้นอีก&nbsp;</font></p><p style="margin: 0px 0px 13px;"><font style="font-size: 19px;">“นายห้ามสบตาผู้หญิงคนไหนในงาน” เธอยื่นคำขาด “ถึงแม้ว่าผู้หญิงคนนั้นจะถือจานขนมในมือก็ตาม”</font></p><p style="margin: 0px 0px 13px;"><font style="font-size: 19px;">โดยมารยาทแล้วผู้หญิงจะไม่มาขอผู้ชายเต้นรำอยู่แล้ว ยกเว้นว่าสนใจผู้ชายคนนั้นจะเดินมาเปรยว่าอยากเต้นรำ ถ้าฝ่ายชายเป็นสุภาพบุรุษก็จะรักษาหน้าให้ฝ่ายหญิงโดยเชิญฝ่ายหญิงเต้นรำ แต่หากฝ่ายชายเกรียนเกินไปก็จะปฏิเสธ ซึ่งจะทำให้ฝ่ายหญิงอับอายอย่างยิ่งและถือเป็นการเสียมารยาทอย่างมาก&nbsp;</font></p><p style="margin: 0px 0px 13px;"><font style="font-size: 19px;">เมื่อประเมินจากรูปลักษณ์ของเธมม์แล้วคงยากที่จะมีเด็กหญิงคนไหนมาอยากเต้นรำด้วยล่ะนะ อีกอย่างพวกเธอยังเป็นเด็กๆกันอยู่เลย นอกจากจะมีคนอยากกลั่นแกล้งลองของ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ฉากห้องโถงโอ่อ่าที่ใช้สำหรับงานเต้นรำ ประดับประดาไปด้วยลูกแก้วเวทสีต่างๆ ทำให้ห้องดูสวยงามยิ่งใหญ่มาก&nbsp;</font></p><p style="margin: 0px 0px 13px;"><font style="font-size: 19px;">เรนิสถอนหายใจอีกครั้ง เธอไม่ชอบห้องโถงนี้เลย นี่เป็นฉากจบของเกมในหลายๆรูท อย่างน้อยก็เป็นฉากที่ซีริลขอถอนหมั้นล่ะน่า เธอคิดถึงสมุดเล่มนั้นที่เธอล็อกอย่างแน่นหนา&nbsp;</font></p><p style="margin: 0px 0px 13px;"><font style="font-size: 19px;">พระราชาผู้สง่างามเปิดฟลอร์เต้นรำกับพระราชินี ทั้งคู่เต้นรำได้งดงามอย่างยิ่ง ต่อมาบรรดาขุนนางบรรดาศักดิ์ ท่านดยุคและดัชเชสต่างทยอยออกมาเต้นรำ เจ้าชายซีริลโค้งให้เรนิสแล้วพาเธอออกไปเต้นรำ ตามด้วยเจ้าชายซิลบาสเตียนและท่านหญิงวีราเนส ส่วนเธมม์ยืนกับเลดี้มาร์ธาเพื่อรอเธอมาเต้นรำด้วยในเพลงถัดไป</font></p><p style="margin: 0px 0px 13px;"><font style="font-size: 19px;">“ขอบคุณสำหรับของขวัญปีใหม่มาก เป็นของขวัญที่แปลกตาและน่ารักมากเลย” เจ้าชายซีริลยิ้มให้เรนิสด้วยสีหน้าอ่อนโยน</font></p><p style="margin: 0px 0px 13px;"><font style="font-size: 19px;">“เจ้าชายทรงโปรดไหมเพคะ” เรนิสถามด้วยรอยยิ้มที่พยายามปั้นออกมา</font></p><p style="margin: 0px 0px 13px;"><font style="font-size: 19px;">“อืม ชอบสิ เรนิสให้มาต้องชอบอยู่แล้ว” เสียงเจ้าชายช่างอ่อนโยนชวนฝันน่าประทับ แต่พอนึกถึงรูทหายนะ ไม่ว่าจะฉากลอบสังหาร ยาดื่มไวน์ผสมยาพิษแล้ว รอยยิ้มของเรนิสที่ค้างอยู่แต่แรกกลับมีการกระตุกที่มุมปาก</font></p><p style="margin: 0px 0px 13px;"><font style="font-size: 19px;">เวลาคิดถึงว่าเด็กชายรูปหล่อตรงหน้าจะวางแผนฆ่าเธอยังไงได้บ้างก็ฟินกับความหล่อระดับเทพนี่ไม่ลงซะละ</font></p><p style="margin: 0px 0px 13px;"><font style="font-size: 19px;">“แล้วเรนิสชอบของขวัญที่ฉันให้ไหม” จริงสิเจ้าชายให้ของขวัญมาแต่เธอมัวแต่ซ้อมเต้นรำกับเธมม์ ลืมเปิดดู</font></p><p style="margin: 0px 0px 13px;"><font style="font-size: 19px;">“หม่อมฉันจะเปิดดูคืนนี้เพคะ แต่เจ้าชายประทานอะไรมา หม่อมฉันก็ชอบทั้งนั้นแหละ” เรนิสพยายามคงรอยยิ้มหวานและคำพูดออดอ้อน</font></p><p style="margin: 0px 0px 13px;"><font style="font-size: 19px;">ตราบใดที่ไม่วางแผนฆ่าเธอ เธอก็พอใจละ ของขวัญอะไรนั่นไม่ต้องให้ก็ได้</font></p><p style="margin: 0px 0px 13px;"><font style="font-size: 19px;">“ได้ยินท่านดยุคบอกว่าดอกทิวลิปร้องเพลง เรนิสทำขึ้นมาเอง”</font></p><p style="margin: 0px 0px 13px;"><font style="font-size: 19px;">“ก็เป็นเวทพื้นฐานของธาตุไม้ แล้วใส่เวทร้องเพลงเข้าไปผสมเพคะ การร่ายเวทย์สร้างลูกแก้วทำไม่ได้ยากเท่าไหร่ แต่ยากที่การออกแบบเวทให้ดูกลมกลืนกัน”</font></p><p style="margin: 0px 0px 13px;"><font style="font-size: 19px;">“นับว่าเธอมีพรสวรรค์นะเรนิส”</font></p><p style="margin: 0px 0px 13px;"><font style="font-size: 19px;">“ขอบพระทัยเพคะ” โชคดีที่เพลงสิ้นสุด อย่างน้อยเธอไม่ต้องมาทนปั้นรอยยิ้มปลอมๆ&nbsp;</font></p><p style="margin: 0px 0px 13px;"><font style="font-size: 19px;">การทำหมางเมินกับเจ้าชายจะทำให้คนสงสัยได้อีก&nbsp;</font></p><p style="margin: 0px 0px 13px;"><font style="font-size: 19px;">รูทหายนะ ยังไงก็คือรูทหายนะจะหล่อ จะดีแค่ไหน มันก็รูทหายนะอีกนั่นแหละ เธอย้ำกับตัวเอง อย่าได้ถูกเขาหลอกลวงด้วยภาพความสุภาพอ่อนโยน</font></p><p style="margin: 0px 0px 13px;"><font style="font-size: 19px;">หลังเพลงสิ้นสุด เรนิสย่อตัวทำความเคารพก่อนที่จะแยกตัวเดินไปหาเธมม์ ตามที่ตกลงกันไว้เธอจะมาเต้นรำกับเธมม์อีกเพลงให้คนรู้ว่าเธมม์เต้นรำได้&nbsp;</font></p><p style="margin: 0px 0px 13px;"><font style="font-size: 19px;">เธอเห็นวีราเนสกระซิบกับเพื่อนสาวคนหนึ่ง รู้สึกจะเป็นลูกขุนนางสักคนที่เป็นสมุนของวีราเนส ตามพล็อตเลย วีราเนสไม่ออกหน้าเองเท่าไหร่แต่มักใช้เบ๊ทำงานแทน ขอเดาว่าหล่อนคนนั้นคงจะเดินมาบอกเธมม์ว่าอยากเต้นรำ&nbsp;</font></p><p style="margin: 0px 0px 13px;"><font style="font-size: 19px;">เมื่อเห็นว่าเบ๊ของคุณวิลเลี่ยนเนสกำลังเดิมมาหาเธมม์ เธอจึงเร่งเดินไปหาก่อน เธมม์โค้งคำนับเธอตามธรรมเนียมและเธอย่อตัวตอบ ทั้งคู่เริ่มเต้นรำตามแบบที่ซักซ้อมไว้ เธอมองรอบๆเห็นสายตาหลายคู่จับจ้องมา หลายคนพากันจับผิดเธมม์ว่าจะทำอะไรขายหน้ารึเปล่า&nbsp;</font></p><p style="margin: 0px 0px 13px;"><font style="font-size: 19px;">เธอเห็นวีราเนสเต้นรำกับเจ้าชายซีริลคู่หมั้นของเธอขณะที่ซิลบาสเตียนหายไป&nbsp;</font></p><p style="margin: 0px 0px 13px;"><font style="font-size: 19px;">เหลือเชื่อ ซิลบาสเตียนปลีกตัวออกจากปลิงอย่างวีราเนสได้อย่างไร</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เธมม์เต้นตามที่ฝึกซ้อมได้ดี งานนี้นับว่าไม่ขายหน้า พอเต้นเสร็จพวกเธอควรรีบเผ่นกลับก่อนที่ใครจะจับผิดได้&nbsp;</font></p><p style="margin: 0px 0px 13px;"><font style="font-size: 19px;">ทันทีที่เพลงจบ เพื่อนหญิงตัวร้ายคนนั้นทำท่าจะเดินมาหาเธมม์อีก</font></p><p style="margin: 0px 0px 13px;"><font style="font-size: 19px;">“เธมม์ มีคนจะเดินมาหาเธอ เราเต้นรำกันต่อแล้วหลบออกทางประตูนั้น” เรนิสตัดสินใจบอกเธมม์</font></p><p style="margin: 0px 0px 13px;"><font style="font-size: 19px;">ที่จริงปกติงานเต้นรำถ้าไม่ใช้คู่สามีภรรยา คู่หมั้นหรือคู่รัก มักไม่เต้นรำกันเพลงที่2 ต่อ ยกเว้นถูกใจกันอยากสนิทสนม หรืออยากพูดคุยกันต่อ ซึ่งจะทำให้เป็นที่จับตามอง ในกรณีที่เป็นพี่น้องก็มักจะเกิดจากการต้องการกันท่าไม่ให้เพศตรงข้ามเข้าหาพี่น้องของตนเอง&nbsp;</font></p><p style="margin: 0px 0px 13px;"><font style="font-size: 19px;">ในกรณีเรนิสกับเธมม์ เป็นพี่น้องต่างสายเลือดกันมาเกือบเดือนก็นับเป็นพี่น้องได้ เธอคิดเข้าข้างตัวเอง</font></p><p style="margin: 0px 0px 13px;"><font style="font-size: 19px;">พอเพลงจบ เธอจูงมือเธมม์หลบออกจากงาน ขึ้นรถม้าหนีกลับไปอย่างแนบเนียน&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>หลังจากอยู่ในเมืองหลวงครบ7วัน ครอบครัวเทรลิสรีบกลับแคว้นโดยไม่รั้งรอ&nbsp;</font></p><p style="margin: 0px 0px 13px;"><font style="font-size: 19px;">ในระหว่างที่อยู่เมืองหลวง เรนิส ปฏิเสธงานน้ำชาของสมาคมเด็กโดยไม่ใยดีด้วยเหตุผลว่าเป็นหวัดหลังการเดินทาง และเธมม์ก็ติดหวัดการเมืองจากเธอด้วย</font></p><p style="margin: 0px 0px 13px;"><font style="font-size: 19px;">เธอใช้ข้ออ้างนี้ปฏิเสธบัตรเชิญไปทั้งหมด&nbsp;</font></p><p style="margin: 0px 0px 13px;"><font style="font-size: 19px;">“เรนิส เธอช่างแสนดีจริงๆ” เธมม์มองเธออย่างซาบซึ้ง</font></p><p style="margin: 0px 0px 13px;"><font style="font-size: 19px;">เธอหรี่ตามองเธมม์…ช่างไร้เดียงสาเสียจริง พี่ชายคนใหม่ของเธอ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">คืนนั้นเธอฝันเห็นฝาแฝดของเธอ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฉันคิดถึงเธอมากเลย” เธอพูดกับเงาเลือนลางของคนที่มีใบหน้าคล้ายคลึงกับเธอ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฉันก็คิดถึงเธอเหมือนกัน” เสียงเงาของเธอตอบกลับออกมา</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>หลังจากตื่นเช้ามาวันนั้น น้ำตาเธอท่วมหมอนอีกแล้ว&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เธอตัดสินใจอ้อนท่านแม่ขอกลับแคว้น อยู่ในเมืองหลวง เธอไม่มีความสุขเอาเสียเลย</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ขณะนั่งรถม้ากลับ โดยมีเธอ ท่านแม่และเธมม์&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“อันนี้ซองอะไรจ๊ะเรนิส” ท่านแม่เธอทักออกมา</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ไม่แน่ใจค่ะ เหมือนเป็นซองที่แอนนาวางไว้ให้เมื่อเช้า ยังไม่ทันเปิดดูก็เลยหยิบติดมือมา น่าจะเป็นบัตรเชิญงานเลี้ยงน้ำชาของใครสักคนมั้ง”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสค่อยๆแกะซอง บัตรเชิญเธอและเธมม์ไปงานเลี้ยงน้ำชาของเจ้าชายซีริลตอนบ่ายนี้ ไม่ทันเสียแล้ว&nbsp;</font></p><p style="margin: 0px 0px 13px;"><font style="font-size: 19px;">เธอถอนหายใจ ชะโงกหน้าบอกคนขับรถม้าให้ส่งใครสักคนรีบไปแจ้งทางวังหลวงว่าพวกเธอเดินทางกลับแคว้นแล้ว&nbsp;</font></p><p style="margin: 0px 0px 13px;"><font style="font-size: 19px;">ขณะกำลังคิดว่าจะฝากบอกว่าเธอชอบของขวัญของเขามาก แต่นึกขึ้นได้เธอลืมแกะกล่องของขวัญจากเจ้าชาย&nbsp;</font></p><p style="margin: 0px 0px 13px;"><font style="font-size: 19px;">รู้สึกจะกองๆกันไว้ 7-8 กล่อง&nbsp;</font></p><p style="margin: 0px 0px 13px;"><font style="font-size: 19px;">เธอมัวแต่คิดเรื่องการออกแบบเวทอวยพรรูปแบบต่างๆจนลืม…</font></p><p style="margin: 0px 0px 13px;"><font style="font-size: 19px;">ช่างเถิด ปกติเวลาไม่ได้อยู่ในเมืองหลวง เธอแทบจะลืมอยู่แล้วว่ามีเขาอยู่…เธอไม่อยากจะคิดเรื่องเขาให้เครียด ขอเธอมีชีวิตที่มีความสุขไปอีกหลายๆปีน่าจะดีกว่า</font></p><p style="margin: 0px 0px 13px;"><font style="font-size: 19px;">อย่างน้อย ก่อนที่จะเข้าโรงเรียนเวทมนตร์อะไรนั่นก็ยังดี…</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 11 _ Chapter 8 เรนิส _ คู่หมั้นที่ถูกลืม (edited) _ Dek-D.com - Writer_files/adx.js.download"></script>
<script language="JavaScript" type="text/javascript">
