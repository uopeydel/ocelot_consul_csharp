
			<div id="story-content" class="story chapter prevent-user-select">
				
  <p style="margin: 0px 0px 13px;"><br></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสนั่งในรถม้าเดินทางเข้าเมืองหลวงพร้อมครอบครัว ตามกฎแล้วควรนั่งแยกคันกันเนื่องจากหากมีการลอบสังหารจะได้ไม่ตายพร้อมกันทั้งครอบครัว แต่เธอใช้ลูกอ้อนจนนั่งรถม้าคันเดียวกับท่านแม่ได้</font></p><p style="margin: 0px 0px 13px;"><font style="font-size: 19px;">พี่ชายกำมะลอของเธอ เธมม์ เริ่มมีท่าทีของชนชั้นสูง มีสง่าราศีบ้างแล้ว แม้น้ำหนักตัวแทบจะไม่ลดลง</font></p><p style="margin: 0px 0px 13px;"><font style="font-size: 19px;">เธอพอรู้มาบ้างว่าสาวใช้ในโรงครัวแอบส่งเสบียงให้เธมม์ตลอดในช่วงที่เขาเข้าคอร์สลดน้ำหนัก</font></p><p style="margin: 0px 0px 13px;"><font style="font-size: 19px;">แอนนาสาวใช้ของเธอมีความเห็นเรื่องนี้ว่า “เลดี้มาร์ธาเข้มงวดมากเกินไป ลอร์ดเธมม์ยังเด็กอยู่เลย โตขึ้นมาอาจจะยืดตัวกลายเป็นลอร์ดหนุ่มที่สูงสง่าก็ได้”</font></p><p style="margin: 0px 0px 13px;"><font style="font-size: 19px;">เรนิสขอเถียงสุดตัว เธอเคยเห็นภาพกราฟฟิกของนายนี่แล้ว โตมาก็อ้วนเหมือนเดิมนั่นแหละ</font></p><p style="margin: 0px 0px 13px;"><font style="font-size: 19px;">แต่เธมม์เต้นรำได้พัฒนาขึ้นมาก อย่างน้อยก็ไม่เป็นที่อับอายแล้วถ้าต้องขอใครเต้นรำ ถ้ามีเด็กสาวสักคนยินยอมอยากจะเต้นรำกับเขา&nbsp;</font></p><p style="margin: 0px 0px 13px;"><font style="font-size: 19px;">ส่วนเรื่องพลังเวทที่ยังไม่ก้าวหน้านั้น ไม่เป็นปัญหาเพราะเด็กชนชั้นสูงในรุ่นเดียวกัน ไม่ว่าจะเป็นเจ้าชายซิลบาสเตียน แกรนด์เลดี้วีราเนส เลดี้จูเลีย และอีก2-3คนที่เกิดปีเดียวกับเธอ พลังเวทย์รวมยังอยู่ที่ระดับพื้นฐาน1เหมือนเดิม&nbsp;</font></p><p style="margin: 0px 0px 13px;"><font style="font-size: 19px;">สรุปว่าเพื่อนร่วมรุ่นของเธอล้วนแต่ไม่ได้ความเหมือนกัน เธอแอบคิดในใจ ขนาดพระเอกอย่างซิลบาสเตียนยังได้แค่นี้ เธมม์ของเธอคงไม่ย่ำแย่จนขุดขึ้นมาไม่ไหว</font></p><p style="margin: 0px 0px 13px;"><font style="font-size: 19px;">ลูกไม่รักของผู้ผลิตเกมอย่างซิลบาสเตียน ไม่ได้ออปชั่นอะไรดีๆมาเลยจริงๆ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ท่านพ่อของเธอล่วงหน้าเข้าเมืองหลวงมาตามกำหนดรายงานตัวเมื่อหลายวันก่อนแล้ว ขณะที่เธมม์ นั่งรถม้าคันเดียวกับเลดี้มาร์ธาและอาจารย์อัศวินของเขาเพื่อรับฟังความรู้เกี่ยวกับชนชั้นสูงอีกหลายๆรอบ&nbsp;</font></p><p style="margin: 0px 0px 13px;"><font style="font-size: 19px;">ก่อนขึ้นรถม้าเธมม์ส่งสายตาอ้อนวอนเพื่อให้เธอมานั่งคันเดียวกับเขาเผื่อการอบรมนี้จะลดความเข้มข้นไปบ้าง&nbsp;</font></p><p style="margin: 0px 0px 13px;"><font style="font-size: 19px;">“เหอะ ฝันไปเถอะนายเธมม์ นายเป็นหน้าเป็นตาของตระกูลเทรลิสนะ” เธอพูดกับเธมม์อย่างไม่แยแส</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสนั่งคุยสัพเพเหระกับท่านแม่ของเธอ ในที่สุดเธอก็ถามถึงครอบครัวทางฝั่งท่านแม่ที่ไม่เคยมีใครพูดถึงบ้าง ปรากฏว่า ท่านแม่ของเธอมีเบื้องหลังไม่ธรรมดาทีเดียว</font></p><p style="margin: 0px 0px 13px;"><font style="font-size: 19px;">“อาณาจักรน้ำแข็งอยู่ทางเหนือปกครองด้วยราชินี ที่นั่นผู้หญิงเป็นใหญ่กว่าผู้ชาย เรียกว่า ราชินีหิมะ”</font></p><p style="margin: 0px 0px 13px;"><font style="font-size: 19px;">เรื่องนี้คนเขียนเกมไกด์อย่างเธอยังไม่เคยรู้เลย นี่เป็นสู่เทพนิยายอีกเรื่องรึเปล่า&nbsp;</font></p><p style="margin: 0px 0px 13px;"><font style="font-size: 19px;">อาณาจักรน้ำแข็งหรืออาณาจักไอซ์มีพรมแดนติดกับด้านเหนือของแคว้นบาร์ตันของท่านพ่อของพระราชินี เป็นดินแดนปิด ล้อมรอบด้วยภูเขาสูง ปกคลุมด้วยหิมะตลอดปี&nbsp;</font></p><p style="margin: 0px 0px 13px;"><font style="font-size: 19px;">“เกือบทุกคนมีพลังเวทธาตุน้ำ และมักจะมีแค่ธาตุเดียว เนื่องจากมันหนาวมาก หากใครไม่มี ยากมากที่จะเอาชีวิตรอดจากอากาศอันหนาวเหน็บได้” ท่านแม่พูดยิ้มๆ</font></p><p style="margin: 0px 0px 13px;"><font style="font-size: 19px;">“ชนชั้นสูงของอาณาจักรมักมีเส้นผมสีเงินและดวงตาสีเงิน จำนวนประชากรน้อยกว่าอาณาจักรฟานส์มาก แต่หากนับประชากรที่มีพลังเวทแล้ว น่าจะใกล้เคียงกัน”&nbsp;</font></p><p style="margin: 0px 0px 13px;"><font style="font-size: 19px;">“สำหรับพระราชินีซิลเวียแห่งอาณาจักรฟานส์ ทรงสืบเชื้อสายมาจากเจ้าหญิงองค์หนึ่งของอาณาจักรไอซ์ โดยท่านทวดขององค์ราชินีสมรสกับพระขนิษฐาองค์หนึ่งของราชินีหิมะเพื่อเชื่อมสัมพันธ์ มีบุตรชายด้วยกันคนหนึ่งคือท่านปู่ของราชินี ซึ่งเป็นท่านพ่อของดยุคแห่งบาร์ตันคนปัจจุบัน”</font></p><p style="margin: 0px 0px 13px;"><font style="font-size: 19px;">เรนิสพยักหน้าทำความเข้าใจ</font></p><p style="margin: 0px 0px 13px;"><font style="font-size: 19px;">“ที่จริงแม่ก็เป็นญาติกับพระราชินี”&nbsp;</font></p><p style="margin: 0px 0px 13px;"><font style="font-size: 19px;">ส่วนท่านแม่ของเรนิส เป็นพระธิดาองค์เล็กของราชินีหิมะองค์ก่อน ตามธรรมเนียมของอาณาจักรไอซ์จะเลือกผู้ปกครองจากทายาทหญิงที่แข็งแกร่งที่สุดเป็นราชินีองค์ถัดไป ซึ่งพี่สาวคนที่ 2 ของท่านแม่ได้รับเลือกเป็นรัชทายาท&nbsp;</font></p><p style="margin: 0px 0px 13px;"><font style="font-size: 19px;">“การเมืองที่นั่นวุ่นวายไม่แพ้ที่นี่ หากมีการเลือกราชินีองค์ถัดไปแล้ว เจ้าหญิงพระองค์อื่นๆควรจะหลีกทางให้”</font></p><p style="margin: 0px 0px 13px;"><font style="font-size: 19px;">การหลีกเลี่ยงที่ดีที่สุดคือการแต่งงานกับผู้ที่ไม่มีอำนาจทางการเมือง หรือแต่งงานกับคนนอกแล้วย้ายออกนอกอาณาจักร&nbsp;</font></p><p style="margin: 0px 0px 13px;"><font style="font-size: 19px;">“เจ้าชายทั้งหลายล่ะคะท่านแม่”</font></p><p style="margin: 0px 0px 13px;"><font style="font-size: 19px;">“เจ้าชายไม่มีความหมายสำหรับอาณาจักรน้ำแข็ง พลังเวทธาตุน้ำ ผู้หญิงจะใช้ได้ดีกว่าผู้ชายอยู่แล้ว หากระดับเท่ากันเมื่อสู้กันขึ้นมา ผู้หญิงมักจะเป็นฝ่ายชนะ”</font></p><p style="margin: 0px 0px 13px;"><font style="font-size: 19px;">เรนิสถอนหายใจ เธอเป็นทายาทของเจ้าหญิงอาณาจักรน้ำแข็งที่ไม่มีพลังเวทธาตุน้ำ…</font></p><p style="margin: 0px 0px 13px;"><font style="font-size: 19px;">“ท่านพ่อกับท่านแม่พบกันได้อย่างไรคะ” ท่านแม่เรียนอยู่ที่ต่างอาณาจักร ไปเจอกันตอนไหน..</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ท่านแม่ของเธอพบกับท่านพ่อเมื่อครั้งท่านพ่อไปเยือนแคว้นบาร์ตันและเดินทางขึ้นเหนือต่อเพื่อไปเที่ยวอาณาจักรไอซ์ตอนอายุ17ปี ท่านพ่อและพระราชินีเป็นเพื่อนร่วมชั้นเรียนกัน&nbsp;</font></p><p style="margin: 0px 0px 13px;"><font style="font-size: 19px;">ขณะที่พระราชา ขณะนั้นเป็นเจ้าชายรัชทายาทมีศักดิ์เป็นคู่หมั้นของแกรด์เลดี้ซิลเวีย บาร์ตันในตอนนั้นซึ่งก็คือพระราชินีในปัจจุบัน&nbsp;</font></p><p style="margin: 0px 0px 13px;"><font style="font-size: 19px;">แกรนด์เลดี้ซิลเวีย ตอนนั้นชอบแอปเปิ้ลหิมะซึ่งจะปลูกได้เฉพาะในอาณาจักรไอซ์เท่านั้น ท่านพ่อต้องการศึกษาเรื่องแอปเปิ้ลหิมะจึงเดินทางขึ้นเหนือไปตามลำพังและเกิดอุบัติเหตุขึ้น ได้ท่านแม่ช่วยเอาไว้ เกิดเป็นความรักขึ้น</font></p><p style="margin: 0px 0px 13px;"><font style="font-size: 19px;">“ฟังดูโรแมนติกทีเดียว” เธอพึมพำขึ้นมาเบาๆ&nbsp;</font></p><p style="margin: 0px 0px 13px;"><font style="font-size: 19px;">หลังจากนั้นท่านพ่อได้พำนักในอาณาจักรไอซ์และรู้จักกับอดีตราชินี และเจ้าหญิงองค์อื่นๆอีก 3 พระองค์ ท่านแม่เป็นเจ้าหญิงลำดับที่ 4 ในบรรดาทั้งหมด เจ้าหญิงที่โดดเด่นที่สุดด้านความสามารถคือเจ้าหญิงองค์รองที่เป็นรัชทายาทซึ่งปัจจุบันคือพระราชินี&nbsp;</font></p><p style="margin: 0px 0px 13px;"><font style="font-size: 19px;">ในเวลานั้น เจ้าหญิงที่ยังไม่มีคู่สมรสและคู่หมั้น มีเพียงท่านแม่กับพี่สาวคนที่3เท่านั้น&nbsp;</font></p><p style="margin: 0px 0px 13px;"><font style="font-size: 19px;">ส่วนเจ้าหญิงพระองค์โตนั้นพลังเวทย์ต่ำ แต่งงานกับพ่อค้าคนหนึ่งที่ร่ำรวยแต่ไร้อำนาจ&nbsp;</font></p><p style="margin: 0px 0px 13px;"><font style="font-size: 19px;">&nbsp;&nbsp;</font></p><p style="margin: 0px 0px 13px;"><font style="font-size: 19px;">หลังจากท่านพ่อกลับมา อดีตราชินีหิมะทรงมีพระดำริว่าอยากจะส่งลูกสาวสักคนให้แต่งงานกับท่านพ่อเพื่อให้เดินทางออกจากอาณาจักรไปเสีย นอกจากจะได้หลีกเลี่ยงการต่อสู้ภายในราชสำนักอาณาจักรไอซ์แล้วท่านพ่อยังจัดว่าเป็นลูกเขยที่มีคุณภาพด้วย&nbsp;</font></p><p style="margin: 0px 0px 13px;"><font style="font-size: 19px;">เดิมทีอดีตราชินีและท่านย่าของเรนิสวางแผนจะหมั้นหมายท่านพ่อกับพี่สาวคนที่สามของท่านแม่ที่อายุไล่เลี่ยกับท่านพ่อ แต่เกิดอะไรขึ้นไม่ทราบ ชื่อในบัตรเชิญมาเที่ยวแคว้นเทรลิสและร่วมงานเลี้ยงวันเกิดท่านย่ากลายเป็นชื่อท่านแม่แทน&nbsp;</font></p><p style="margin: 0px 0px 13px;"><font style="font-size: 19px;">พี่สาวคนนั้นของท่านแม่ภายหลังหมั้นหมายและสมรสกับบุตรชายคนรองของแคว้นบาร์ตันซึ่งก็คือพี่ชายคนรองของอพระราชินีที่ไม่ได้เป็นทายาทที่จะสืบทอดตำแหน่งผู้ครองแคว้น&nbsp;</font></p><p style="margin: 0px 0px 13px;"><font style="font-size: 19px;">พี่สาวคนนี้ของท่านยังคงโกรธเคืองท่านแม่อยู่หลายปีจนกระทั่งมีลูก ถึงหายโกรธและติดต่อและนัดเจอกันบ้างตามประสาพี่น้อง&nbsp;</font></p><p style="margin: 0px 0px 13px;"><font style="font-size: 19px;">“ท่านป้ามารีน่าของลูกโกรธแม่อยู่หลายปี เพิ่งมาคุยกันไม่กี่ปีนี่เอง ตอนนี้มีลูกสาว2คน ชื่อ เบียทริกซ์ และ เบลล่า ปีนี้เข้ามาเมืองหลวงเหมือนกัน เบลล่าอายุเท่ากับลูกพอดี จะได้รู้จักกันเอาไว้”&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสไม่เคยพบลูกพี่ลูกน้องทั้ง2คนเนื่องจากทั้ง2ครอบครัวไม่เคยเข้าเมืองหลวงในช่วงเดียวกัน&nbsp;</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ในช่วงดึกวันถัดมา คณะของเรนิสก็เดินทางมาถึงคฤหาสถ์ตระกูลเทรลิสในเมืองหลวง และเช้าวันถัดมา ท่านแม่ได้รับบัตรเชิญงานน้ำชาที่คฤหาสถ์ตระกูลบาร์ตัน&nbsp;</font></p><p style="margin: 0px 0px 13px;"><font style="font-size: 19px;">ท่านป้ามารีน่านี่แหละเชิญท่านแม่กับเรนิส ส่วนเธมม์ไม่ได้รับเชิญเนื่องจากบัตรระบุงานน้ำชาสำหรับผู้หญิง</font></p><p style="margin: 0px 0px 13px;"><font style="font-size: 19px;">“น่าจะเรียกว่า บัตรเชิญน้ำชาสำหรับการซุบซิบนินทา ปกติผู้ชายไม่ได้รับอนุญาตให้ร่วมวง” ท่านแม่บอกเธอน้ำเสียงติดตลก</font></p><p style="margin: 0px 0px 13px;"><font style="font-size: 19px;">บัตรเชิญน้ำชางานซุบซิบนินทา…เธอไม่เคยได้ยินงานแบบนี้มาก่อน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>คฤหาสถ์บาร์ตันจัดว่ามีขนาดใหญ่กว่าคฤหาสถ์เทรลิสเล็กน้อย เนื่องจากตระกูลบาร์ตันเป็นตระกูลใหญ่สมาชิกมาก</font></p><p style="margin: 0px 0px 13px;"><font style="font-size: 19px;">ขณะที่ตระกูลแทรลิสแม้จะร่ำรวยกว่าแต่ทายาทน้อยต่อน้อย แต่ละรุ่นมักจะมีลูกโทน ท่านปู่ ท่านพ่อ และ เรนิสเป็นลูกคนเดียว&nbsp;</font></p><p style="margin: 0px 0px 13px;"><font style="font-size: 19px;">ท่านป้ามีความคล้ายท่านแม่ไม่น้อยในเรื่องหน้าตา แต่พออ้าปากพูดแล้ว ช่างต่างกันมากมาย&nbsp;</font></p><p style="margin: 0px 0px 13px;"><font style="font-size: 19px;">ท่านป้าสามารถพูดได้ไม่หยุดเลยตลอดชั่วโมง ข่าวสารต่างๆต่างไหลมาเทมา&nbsp;</font></p><p style="margin: 0px 0px 13px;"><font style="font-size: 19px;">ไล่ตั้งแต่ท่านหญิงตระกูลปัวร์เรสกับคู่รักที่ไม่คู่ควร…เรื่องนี้เธอรู้อยู่แล้วแถมมีส่วนร่วมในการผลิตอุปกรณ์จีบหนุ่ม</font></p><p style="margin: 0px 0px 13px;"><font style="font-size: 19px;">เรื่องท่านดยุคแห่งวินส์ตันซึ่งเป็นผู้ครองแคว้นคนหนึ่ง กดขี่ชาวบ้าน ขูดรีดภาษี ผู้คนต่างครหา&nbsp;</font></p><p style="margin: 0px 0px 13px;"><font style="font-size: 19px;">เรื่องบารอนซักคนมีลูกนอกสมรสยั้วเยี้ย&nbsp;</font></p><p style="margin: 0px 0px 13px;"><font style="font-size: 19px;">เรื่องชู้รักมากหน้าหลายตาของพระราชา</font></p><p style="margin: 0px 0px 13px;"><font style="font-size: 19px;">“เธอรู้แล้วเงียบไว้เลยนะ รายใหม่ของพระราชา เป็นคุณหนูลูกสาวอัศวิน…ได้ยินว่าที่ฝ่าพระบาททรงโปรดปรานมากเพราะว่า…”</font></p><p style="margin: 0px 0px 13px;"><font style="font-size: 19px;">เรนิสเงียหูฟัง เรื่องแบบนี้ช่างน่าสนใจ</font></p><p style="margin: 0px 0px 13px;"><font style="font-size: 19px;">&nbsp;ท่านป้าชะงักเหมือนรู้สึกตัวว่าบางอย่างไม่เหมาะให้เด็กฟัง</font></p><p style="margin: 0px 0px 13px;"><font style="font-size: 19px;">“เรนิสกับเบลล่า เด็กๆไปเล่นกันที่สวนก่อนนะ ป้ามีเรื่องอยากจะคุยกับท่านแม่เป็นการส่วนตัว”</font></p><p style="margin: 0px 0px 13px;"><font style="font-size: 19px;">เรนิสมองค้อน ที่จริงจะบอกว่าอยากจะนินทาพระราชาให้เต็มปากใช่ไหม จึงไล่เธอกับเบลล่าออกไป</font></p><p style="margin: 0px 0px 13px;"><font style="font-size: 19px;">&nbsp;</font></p><p style="margin: 0px 0px 13px;"><font style="font-size: 19px;">เบลล่าเป็นสาวน้อยตัวไล่เลี่ยกับเรนิส ผิวขาว หน้าตามีส่วนคล้ายเรนิสไม่น้อยแต่ว่ามีเส้นผมสีเงินและดวงตาสีเงินเหมือนท่านแม่ของเธอ ส่วนพี่สาวของเบลล่าไม่ได้มาด้วย&nbsp;</font></p><p style="margin: 0px 0px 13px;"><font style="font-size: 19px;">เบลล่าช่างพูดคุยไม่แพ้แม่ของเธอ เวลาไม่นานเธอก็คุ้นกับเบลล่ามาก เบลล่าเกิดปีเดียวกับเธอแต่เกิดต้นปี&nbsp;</font></p><p style="margin: 0px 0px 13px;"><font style="font-size: 19px;">“เธอไม่เห็นเป็นอย่างที่ใครๆพูดเลย มีแต่คนบอกว่าเรนิสเป็นเด็กที่เย่อหยิ่งและเอาแต่ใจ”&nbsp;</font></p><p style="margin: 0px 0px 13px;"><font style="font-size: 19px;">เรนิสชะงักไป…นี่หล่อนพูดตรงๆงี้เลยเหรอ&nbsp;</font></p><p style="margin: 0px 0px 13px;"><font style="font-size: 19px;">ตอนนี้ข่าวเรื่องความเย่อหยิ่งของเธอเป็นที่เลื่องลือเพราะเธอไม่ตอบรับงานเลี้ยงของใครยกเว้นเวลาอยากโฆษณาสินค้า&nbsp;</font></p><p style="margin: 0px 0px 13px;"><font style="font-size: 19px;">ความจริงไม่ใช่เรื่องหยิ่งยะโสอะไรหรอก เธอแค่ชอบเก็บตัวอยู่เงียบๆทำนู่นนี่ของเธอมากกว่าไปงานเลี้ยง</font></p><p style="margin: 0px 0px 13px;"><font style="font-size: 19px;">“ฉันเป็นท่านหญิงที่เย่อหยิ่งจริงๆ” เธอยืดอกพูดกับเบลล่า “แล้วก็เอาแต่ใจด้วย</font></p><p style="margin: 0px 0px 13px;"><font style="font-size: 19px;">“งั้นฉันก็เป็นเลดี้ที่เย่อหยิ่งและเอาแต่ใจเช่นกัน” เบลล่าเกทับเธออีกที ทำเหมือนกับคำว่าเย่อหยิ่งและเอาแต่ใจเป็นเรื่องน่าภูมิใจ…เข้าใจอะไรผิดๆหรือเปล่า</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เบลล่าเล่าให้ฟังว่า เธอมีพลังเวทย์ธาตุน้ำเพียงอย่างเดียว ตอนนี้พลังเวทย์อยู่ระดับพื้นฐาน 3 เท่ากับเรนิส&nbsp;</font></p><p style="margin: 0px 0px 13px;"><font style="font-size: 19px;">“เรนิสรู้ไหม นอกจากเรา2คนแล้ว คนที่เกิดปีเดียวกับเราไม่มีใครพัฒนาได้เท่าพวกเราอีกแล้ว ฉันน่ะรู้หมดว่าใครระดับไหนแล้ว อย่างเจ้าชายซิลบาสเตียนน่ะ พลังเวทย์ไม่พัฒนาเลย ต่างจากเจ้าชายซีริล ตอนนี้พระราชินีทรงกลุ้มพระทัย ไล่อาจารย์ออกไปอีกชุดนึงแล้ว”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">น่าจะมีคุณนางเอกอีกคน เรนิสแย้ง นางน่าจะเก่งอยู่</font></p><p style="margin: 0px 0px 13px;"><font style="font-size: 19px;">“เธอรู้ได้ยังไงล่ะ เบลล่า อาจจะมีสามัญชนไม่ก็คนที่เก็บตัวไม่แสดงออกว่าพัฒนาพลังเวทย์ได้ไว เธอก็เลยไม่รู้นะ”</font></p><p style="margin: 0px 0px 13px;"><font style="font-size: 19px;">“ยากนะที่สามัญชนจะพัฒนาได้ไว เพราะไม่มีอาจารย์ส่วนตัว ส่วนที่ควรจะพัฒนาอย่างท่านหญิงวีราเนสน่ะ ก็มัวแต่เข้าเมืองหลวงแล้วก็เลี้ยงน้ำชาตุ๊กตา แล้วก็เข้าวังไปเยี่ยมเจ้าชาย”</font></p><p style="margin: 0px 0px 13px;"><font style="font-size: 19px;">ขนาดเบลล่าเข้าเมืองหลวงน้อยมาก ยังรู้เรื่องดี สมกับเป็นลูกสาวเจ้าแม่กอสซิปเสียจริง</font></p><p style="margin: 0px 0px 13px;"><font style="font-size: 19px;">“ไม่เห็นเธอทำแบบวีราเนสเลย”</font></p><p style="margin: 0px 0px 13px;"><font style="font-size: 19px;">อืม…เชิญเลยวีราเนส งานเสี่ยงอันตราย ค่าจ้างน้อยอย่างนางร้ายเฝ้าพระเอกนี่ เธอไม่นิยม</font></p><p style="margin: 0px 0px 13px;"><font style="font-size: 19px;">หลังจากนั้นเป็นการพูดคุยเรื่องทั่วไป เช่น ร้านขายของของเธอ เรื่องโด่งดังอย่างความรักของท่านหญิงเดลีน่ากับคู่รักต่างชนชั้น เบลล่าถึงกับกรี๊ดกร๊าด “คู่รักคู่นี้น่ารักเสียจริง อย่างกับตำนานรักในหนังสืออ่านเล่น”</font></p><p style="margin: 0px 0px 13px;"><font style="font-size: 19px;">หลังจากนั้นส่วนใหญ่เป็นการเล่าเรื่องฝ่ายเดียวของเบลล่า&nbsp;</font></p><p style="margin: 0px 0px 13px;"><font style="font-size: 19px;">เลดี้เบียทริกซ์พี่สาวของเบลล่าไม่ได้มาเพราะเดินทางไปอาณาจักรไอซ์</font></p><p style="margin: 0px 0px 13px;"><font style="font-size: 19px;">“พระราชินีหิมะ ตอนนี้พระชนม์ได้สี่สิบเศษแล้วไม่มีทายาทแม้แต่คนเดียว”&nbsp;</font></p><p style="margin: 0px 0px 13px;"><font style="font-size: 19px;">“แล้วเกี่ยวอะไรกับพี่สาวเธอด้วยล่ะ”</font></p><p style="margin: 0px 0px 13px;"><font style="font-size: 19px;">“พี่หญิงเบียทริกซ์ อายุเพียง13 แต่พลังเวทอยู่ระดับพื้นฐาน 5 กำลังจะเลื่อนเข้าสู่ระดับกลาง ทำให้ราชินีหิมะมีพระดำริว่าจะรับเบียทริกซ์เป็นพระธิดาบุญธรรมและเจ้าหญิงรัชทายาท”</font></p><p style="margin: 0px 0px 13px;"><font style="font-size: 19px;">“แต่มีข้อแม้ว่า พี่หญิงต้องไปเรียนที่โรงเรียนเวทที่นั่น” เบลล่าพูดด้วยความภูมิใจ “ปีหน้าจะเข้าโรงเรียนแล้ว และถ้าพี่หญิงไปเรียนที่นั่น ฉันก็จะไปด้วย”&nbsp;</font></p><p style="margin: 0px 0px 13px;"><font style="font-size: 19px;">มิน่าล่ะ เบลล่ากับพี่สาวถึงไม่ได้อยู่ในเกม</font></p><p style="margin: 0px 0px 13px;"><font style="font-size: 19px;">เบลล่าหยุดชะงักเหมือนนึกอะไรได้แล้วเหลือบมองเธอแววตาเป็นประกายแวววาวอย่างเจ้าเล่ห์</font></p><p style="margin: 0px 0px 13px;"><font style="font-size: 19px;">“เรนิสรู้ไหม ทำไมท่านแม่ไล่พวกเราออกมา”</font></p><p style="margin: 0px 0px 13px;"><font style="font-size: 19px;">“ไม่รู้สิ เพราะว่าท่านป้ามีความลับจะคุยกับท่านแม่หรอ”</font></p><p style="margin: 0px 0px 13px;"><font style="font-size: 19px;">“ใช่แล้ว ท่านแม่รู้เรื่องซุบซิบนินทาทุกอย่างเลยนะ”</font></p><p style="margin: 0px 0px 13px;"><font style="font-size: 19px;">“แล้วมีเรื่องอะไรสำคัญขนาดพวกเรารู้ไม่ได้เลยหรอ”</font></p><p style="margin: 0px 0px 13px;"><font style="font-size: 19px;">“อือ ก็มี2เรื่องแหละ นี่เห็นว่าเราเป็นญาติกันนะ ถ้าเป็นคนอื่น ฉันไม่กล้าพูดหรอก”</font></p><p style="margin: 0px 0px 13px;"><font style="font-size: 19px;">เรนิสคิดตาม ความหมายคือปิดความลับให้แซดเลยใช่ไหม</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เรื่องนั้นลับสุดยอดจริงๆ เรื่องก็คือว่า ราชินีหิมะทรงมีชู้หลายคน กับที่ปรึกษาคนสนิท ไปจนถึงคนเลี้ยงม้า” เบลล่ากระซิบ</font></p><p style="margin: 0px 0px 13px;"><font style="font-size: 19px;">“พระราชินีน่ะเป็นหมันแน่ๆ” เสียงเบลล่ายังคงกระซิบกระซาบ “ทั้งพระราชินีกับเจ้าชายพระสวามีต่างมีคู่รักและปิดบังอีกฝ่ายไว้”</font></p><p style="margin: 0px 0px 13px;"><font style="font-size: 19px;">เสียงเบลล่าเบาลงกว่าเดิม“ปรากฏว่าเจ้าชายพระสวามีกลับมีลูกนอกสมรสอยู่คนหนึ่ง อายุเท่าๆกับพวกเราและราชินีหิมะก็ไม่ทรงทราบเช่นกัน”</font></p><p style="margin: 0px 0px 13px;"><font style="font-size: 19px;">เรื่องราวบนเตียงในวัง ลึกลับซับซ้อน…นี่มันโอโตเมะเกมหรือนิยายรักอีโรติกผิดศีลธรรมกันแน่</font></p><p style="margin: 0px 0px 13px;"><font style="font-size: 19px;">อีกข่าวที่น่าตกใจไม่แพ้กัน&nbsp;</font></p><p style="margin: 0px 0px 13px;"><font style="font-size: 19px;">“พระราชาทรงทะเลาะกับเลดี้เบ็ธเนื่องจากทรงมีความสัมพันธ์กับพระอาจารย์สอนดนตรีของเจ้าชายซีริล”&nbsp;</font></p><p style="margin: 0px 0px 13px;"><font style="font-size: 19px;">เรนิสเบิกตาด้วยความตกใจ “แล้วคุณหนูอะไรนั้นที่ท่านป้าพูดถึง”</font></p><p style="margin: 0px 0px 13px;"><font style="font-size: 19px;">“คนนั้นแหละ ครูสอนดนตรีของเจ้าชายซีริล”</font></p><p style="margin: 0px 0px 13px;"><font style="font-size: 19px;">“แล้วพระราชินีทรงว่าอย่างไรบ้าง”</font></p><p style="margin: 0px 0px 13px;"><font style="font-size: 19px;">“จะว่าอย่างไร เรื่องนี้ทรงลอยตัวอยู่เหนือปัญหา ให้เลดี้เบ็ธไปเก็บกวาดเอาเอง”</font></p><p style="margin: 0px 0px 13px;"><font style="font-size: 19px;">น่าตกใจจริงๆที่ท่านป้าและเบลล่าสามารถล้วงความลับเหล่านี้ออกมาได้</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;">งานเลี้ยงปีใหม่ในพระราชวังจัดอย่างหรูหราเช่นเคย เรนิสไม่เคยชอบห้องโถงนี้เลย เข้ามาทีไรนึกถึงรูทหายนะทุกที&nbsp;</font></p><p style="margin: 0px 0px 13px;"><font style="font-size: 19px;">พระราชาและราชินีเต้นรำกันเพลงแรกและแยกย้ายตามปกติ พระราชินีเสด็จกลับทันทีพร้อมเจ้าชายซิลบาสเตียน</font></p><p style="margin: 0px 0px 13px;"><font style="font-size: 19px;">&nbsp;</font></p><p style="margin: 0px 0px 13px;"><font style="font-size: 19px;">เธอเต้นรำกับเจ้าชายซีริล สายตากลับมองเห็นผู้หญิงคนหนึ่งจับจ้องมาที่คู่ของเธอไม่วางตา หญิงสาวหน้าตาดีคนนั้นอายุประมาณ 30 ใบหน้าสวยหวานแต่ดูเคร่งขรึม สวมชุดสีน้ำเงินรับกับสีดวงตา&nbsp;</font></p><p style="margin: 0px 0px 13px;"><font style="font-size: 19px;">ซีริลมองตามสายตาเธอไป “เรนิสมองเลดี้เบ็ธทำไมหรือ”</font></p><p style="margin: 0px 0px 13px;"><font style="font-size: 19px;">“หม่อมฉันเห็นว่าเธอสวยดีเพคะ” เธอตอบยิ้มๆ</font></p><p style="margin: 0px 0px 13px;"><font style="font-size: 19px;">อ้อ…นั่นคือเลดี้เบ็ธ คู่รักคนหนึ่งของพระราชาที่ใครๆต่างพูดถึงกันนั่นเอง</font></p><p style="margin: 0px 0px 13px;"><font style="font-size: 19px;">เท่าที่เคยรู้ ประวัติศาสตร์ยุโรปสมัยก่อน พระราชามักจะมีคู่รักออกนอกหน้าอยู่แล้ว อย่างพระเจ้าหลุยส์ที่ 15 กับมาดาม เดอ ปองปาดูร์ พระเจ้าชาลล์ที่ 2 กับ เนลล์ กวิน</font></p><p style="margin: 0px 0px 13px;"><font style="font-size: 19px;">เรื่องนี้น่าจะเป็นเรื่องธรรมดาของที่นี่เช่นกัน…</font></p><p style="margin: 0px 0px 13px;"><font style="font-size: 19px;">“อืม…เธอสวยจริงๆ ได้ยินว่าเมื่อก่อนสวยกว่านี้อีก” ซีริลเห็นด้วยกับเธอในเรื่องนี้ ฉุดเธอกลับมาจากความคิดที่เตลิดไปไกล</font></p><p style="margin: 0px 0px 13px;"><font style="font-size: 19px;">“แต่สวยอย่างไรก็ไม่เท่าเสด็จแม่” เขาเสริมประโยคถัดมา น้ำเสียงไม่ได้บอกอารมณ์หรือความรู้สึกแต่อย่างไร</font></p><p style="margin: 0px 0px 13px;"><font style="font-size: 19px;">เรนิสมองหน้าเขานิ่งๆ…นั่นเป็นข้อเสียอย่างหนึ่งของเขา ไม่เคยแสดงความรู้สึกกับใครออกมาตรงๆ</font></p><p style="margin: 0px 0px 13px;"><font style="font-size: 19px;">“พระราชินี ย่อมเป็นสตรีที่งามที่สุดในอาณาจักร” เธอตอบรับคำพูดของเขา</font></p><p style="margin: 0px 0px 13px;"><font style="font-size: 19px;">ประโยคนี้ย่อมไม่ผิด ใครจะกล้าบอกว่ามีผู้หญิงคนไหนสวยกว่าพระราชินี</font></p><p style="margin: 0px 0px 13px;"><font style="font-size: 19px;">เขายิ้มให้เธอเล็กน้อย และหยุดเต้นรำเมื่อเพลงจบลงพอดี&nbsp;</font></p><p style="margin: 0px 0px 13px;"><font style="font-size: 19px;">“เมื่อเธอโตขึ้น เธออยากจะสวยที่สุดในอาณาจักรบ้างไหม”</font></p><p style="margin: 0px 0px 13px;"><font style="font-size: 19px;">เรนิสชะงักไปเล็กน้อย คำถามนี้กำกวมเกินไปแล้ว “หม่อมฉันไม่อยากเป็นผู้หญิงที่สวยที่สุด แต่อยากเป็นผู้หญิงที่รวยที่สุดมากกว่าเพคะ”&nbsp;</font></p><p style="margin: 0px 0px 13px;"><font style="font-size: 19px;">เขาหัวเราะกับคำตอบของเธอ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 15 _ Chapter 12 เรนิส _ เจ้าแม่กอสซิป (rewritten) _ Dek-D.com - Writer_files/adx.js.download"></script>
<script language="JavaScript" type="text/javascript">
