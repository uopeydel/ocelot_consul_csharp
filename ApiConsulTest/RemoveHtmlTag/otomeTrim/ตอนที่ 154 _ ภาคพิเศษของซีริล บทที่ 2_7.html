
			<div id="story-content" class="story chapter prevent-user-select">
				
<div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">การฝึกฝน “เรนิส” ให้ได้ดั่งใจไม่ใช่เรื่องง่าย ในเดือนแรก ท่านหญิงเรนิสผู้ร้ายกาจที่ใครๆพูดถึงต้องไปนั่งคุกเข่าในวิหารทุกสัปดาห์ติดต่อกันถึง 4 สัปดาห์ เริ่มมีเสียงร่ำลือกันทั่วว่า เธอกลับตัวกลับใจ เอาดีทางศาสนาด้วยการไปภาวนาในวิหาร</font></div><div><font style="font-size: 19px;">มีข่าวลือด้วยซ้ำว่าเธอผิดหวังในความรัก เธอเสียใจถึงขั้นอยากจะบวชเป็นนักบวชหญิง</font></div><div><font style="font-size: 19px;"><br></font></div><div><font style="font-size: 19px;">“ไม่ได้ความ ความคิดตื้นเขิน” เด็กสาวตรงหน้าเขาโพล่งออกมาขณะที่เขาอ่านบทความที่เธอสรุปจากหนังสือเศรษฐศาสตร์</font></div><div><font style="font-size: 19px;">เขาเลิกคิ้วขึ้น ประโยคนี้เขากำลังจะพูดอยู่พอดี ไม่คิดว่าเธอจะพูดออกมาก่อน</font></div><div><font style="font-size: 19px;">“อ้อ เธอรู้ตัวด้วยหรือ”</font></div><div><font style="font-size: 19px;">“ฉันตำหนิตัวเองแล้ว ซีริลจะได้ไม่ต้องพูดอีก”&nbsp;</font></div><div><font style="font-size: 19px;">“เมื่อรู้ตัวว่าไม่ได้ความ ทำไมไม่ทำให้มันได้ความล่ะ…แต่ก็ยังดี ยังรู้ว่ามันไม่ได้ความ” เขายื่นกระดาษแผ่นนั้นคืนให้เธอ “ไปเขียนมาใหม่”</font></div><div><font style="font-size: 19px;">เธอก้มหน้างุด ถามเขาเสียงอ่อยๆ “เขียนใหม่แล้ววันอาทิตย์นี้…”</font></div><div><font style="font-size: 19px;">“ก็เหมือนเดิม ไปคุกเข่าสำนึกผิดที่วิหาร” เขาตัดบท ไม่มีการต่อรอง เขียนใหม่กับบทลงโทษไม่เกี่ยวกันสักนิด</font></div><div><font style="font-size: 19px;"><br></font></div><div><font style="font-size: 19px;">ในเดือนที่สอง เธอต้องไปถึงสองครั้ง</font></div><div><font style="font-size: 19px;">เธอไม่มีเวลาจะไปทำตัวร้ายกาจกับใครอีก…ขณะเดียวกัน ไม่คิดจะตามเอาใจเขาด้วย หากเขาไม่เรียกพบ เธอคอยแต่จะหลบหน้า เวลาเห็นเขาตามทางเดิน เธอจะหมุนตัวกลับเพื่อหลบเขาอย่างรวดเร็ว</font></div><div><font style="font-size: 19px;"><br></font></div><div><font style="font-size: 19px;">ไม่แปลก เวลาพบกัน เขาจะถามเธอว่าเธอคิดเวทอะไรใหม่ๆได้บ้างหรือยัง หรือตำราเวทที่ให้ไปจำได้หมดหรือเปล่า ตำราเศรษฐศาสตร์เล่มนั้นอ่านจบหรือยัง ประวัตศาสตร์และหนังสือการเมืองการปกครองอ่านแล้วเข้าใจไหม</font></div><div><font style="font-size: 19px;"><br></font></div><div><font style="font-size: 19px;">หากเธอตอบว่า “ไม่” สิ่งที่ได้กลับไปคือสายตาตำหนิและกดดันจากเขา และแน่นอน ต้องไปคุกเข่าสำนึกผิดในวิหารวันอาทิตย์</font></div><div><font style="font-size: 19px;"><br></font></div><div><font style="font-size: 19px;">การเรียนของเธอยังคงไม่ผ่านมาตรฐานของเขาเลยสักวิชาเดียว เขาเริ่มสงสัย ท่านดยุคตามใจลูกสาวมาเกินไปหรือเปล่า ถึงได้ไม่ได้ความ ความรู้อ่อนด้อย ถ้าเขาเริ่มดูแลเธอตั้งแต่อายุสัก 8-9 ขวบแบบที่เขาเลี้ยงเซลด้า เธอคงไม่ย่ำแย่เกินเยียวยาขนาดนี้</font></div><div><font style="font-size: 19px;"><br></font></div><div><font style="font-size: 19px;">มีอย่างหนึ่งที่เธอทำได้ไม่เลวร้ายคือการเล่นดนตรีแบบสตรีชนชั้นสูง</font></div><div><font style="font-size: 19px;">ฝีมือการเล่นดนตรีของเธอพอใช้ได้ทีเดียว</font></div><div><font style="font-size: 19px;">แต่นั่นไม่สำคัญ เธอจะเล่นดนตรีได้หรือไม่ได้ เขาไม่สนใจ เป้าหมายที่เขาวางไว้ เธอต้องทำให้สำเร็จ ไม่อย่างนั้นแปลว่าเขาซึ่งเป็นคนฝึกเธอล้มเหลวเช่นกัน</font></div><div><font style="font-size: 19px;">เขาไม่ชอบความล้มเหลวทุกรูปแบบ</font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">เขากับเธออยู่ในสนามฝึกที่เขาขอยืมอาจารย์ใช้ชั่วคราว</font></div><div><font style="font-size: 19px;">“การสร้างเวทของเธอไม่มีความคิดสร้างสรรค์เอาเสียเลย” เขาถอนหายใจ หรือเขาจะคาดหวังกับเธอมากเกินไป “เวทไฟธรรมดาสามัญแบบนี้ใครๆก็ทำได้”</font></div><div><font style="font-size: 19px;"><br></font></div><div><font style="font-size: 19px;">“ซีริล แต่ว่า…” เธอเริ่มโอดครวญ</font></div><div><font style="font-size: 19px;"><br></font></div><div><font style="font-size: 19px;">เขาปรายตามองเธอสายตาเย็นเยียบประดุจน้ำแข็งบนยอดเขา ริมฝีปากของเธอที่จะพูดอะไรสักอย่างหุบสนิท ไม่มีเสียงออกมาสักคำ</font></div><div><font style="font-size: 19px;"><br></font></div><div><font style="font-size: 19px;">เขาดูน่ากลัวเกินไปหรือเปล่า…แต่เธอคนนั้นเคยบอกเขาว่า ตอนเขาอ่อนโยน เขาไม่มีความจริงใจ</font></div><div><font style="font-size: 19px;">ตอนนี้เขาแสดงความจริงใจ กลายเป็นว่าเขาดูน่ากลัว เพียงแค่เวลานี้เขาเลิกสนใจแล้วว่าใครจะมองว่าเขาเป็นอย่างไร ในเมื่อสิ่งที่แสดงออกมาเป็นตัวตนจริงๆของเขา</font></div><div><font style="font-size: 19px;"><br></font></div><div><font style="font-size: 19px;">เรนิสเม้มริมฝีปาก เธอเริ่มร่ายเวทใหม่เป็นเวทไฟรูปวงแหวน วงแหวนไฟวงนั้นซัดไปที่หุ่นไม้ตัวหนึ่งจนไหม้เกรียม</font></div><div><font style="font-size: 19px;"><br></font></div><div><font style="font-size: 19px;">“แบบนี้ค่อยใช้ได้” เขาพยักหน้า สีหน้าพึงพอใจขึ้นเล็กน้อย</font></div><div><font style="font-size: 19px;">“งั้นวันพรุ่งนี้นี้ ฉันไม่ต้องไปคุกเข่าที่วิหาร…” สายตาเธอดูมีความคาดหวัง</font></div><div><font style="font-size: 19px;">เขาจ้องมองเธอนิ่งๆพร้อมกับกอดอก “ถ้าเธอจำตำราเวทเล่มล่าสุดที่ฉันให้เธอไปเมื่อคราวก่อนได้หมด แล้วตอบคำถามของฉันถูกทุกข้อ”</font></div><div><font style="font-size: 19px;"><br></font></div><div><font style="font-size: 19px;">ใบหน้าเล็กๆของเธอเจื่อนลงทันที เสียงของเธอตะกุกตะกัก “หมายความว่าถ้าตอบผิดก็ต้องไป”</font></div><div><font style="font-size: 19px;"><br></font></div><div><font style="font-size: 19px;">เขาพยักหน้า เขาคิดว่าเขาพูดชัดเจนแล้ว “เธอพร้อมจะเริ่มหรือยัง”</font></div><div><font style="font-size: 19px;"><br></font></div><div><font style="font-size: 19px;">ดวงตาสีม่วงของเธอกำลังบอกว่าเขาโหดร้าย เขาถามเธอด้วยน้ำเสียงเย็นชา “เธอกำลังคิดว่าฉันใจร้ายใช่ไหม”</font></div><div><font style="font-size: 19px;">สีหน้าเธอดูตกใจสุดขีด “เปล่านะคะ”</font></div><div><font style="font-size: 19px;">“เธอโกหก…” เขาโต้กลับทันที “แต่ไม่เป็นไร ฉันไม่เคยใจดีอยู่แล้ว เราจะเริ่มกันได้หรือยัง”</font></div><div><font style="font-size: 19px;">สุดท้าย เธอตอบผิดสองข้อจากยี่สิบข้อ วันพรุ่งนี้ซึ่งเป็นวันอาทิตย์ ต้องไปคุกเข่าในวิหารอยู่ดี</font></div><div><font style="font-size: 19px;"><br></font></div><div><font style="font-size: 19px;">เย็นวันนั้นเขามีแขกมา…</font></div><div><font style="font-size: 19px;">“คุณมิแรนด้ามาขอพบ” องครักษ์ที่อยู่ในห้องรายงานเขาขณะที่เขากำลัง</font></div><div><font style="font-size: 19px;">เขาขมวดคิ้ว…มิแรนด้า เขาไม่เจอเธอมาหลายปีตั้งแต่เธอแต่งงานไป สามีเธอเสียชีวิตหลังแต่งงานไปได้หลายปี ทิ้งสมบัติไว้ให้พอสมควร เธอพยายามหาทางมาพบเขา แต่เขาไม่เคยเปิดโอกาส</font></div><div><font style="font-size: 19px;">“บอกว่าฉันไม่ว่าง”</font></div><div><font style="font-size: 19px;"><br></font></div><div><font style="font-size: 19px;">เขาเลิกใช้ผู้หญิงเป็นหมากมานานแล้วและไม่คิดจะใช้อีก…ถ้าจะเล่นเกมการเมืองก็คือเล่นเกมการเมืองเท่านั้น ไม่เกี่ยวกับเรื่องบนเตียง</font></div><div><font style="font-size: 19px;">วูบหนึ่งเขาสงสัย ที่ผ่านมาเขาทำทุกอย่างเพื่อบัลลังก์จนได้เป็นพระราชามาตั้งยี่สิบกว่าปี…เขายังอยากจะดิ้นรนไขว่คว้าเพื่อจะเป็นพระราชาอีกยี่สิบกว่าปีหรืออาจจะนานกว่านั้นอีกหรือ</font></div><div><font style="font-size: 19px;"><br></font></div><div><font style="font-size: 19px;">ช่วงเวลายี่สิบกว่าปีบนบัลลังก์ ช่วงเวลาที่มีความสุขที่สุดน่าจะเป็นช่วงเวลาสิบสองปีหลังที่เขาเลี้ยงเด็กคนหนึ่งให้โตมา</font></div><div><font style="font-size: 19px;">เปลี่ยนลูกเป็ดตัวน้อยให้กลายเป็นหงส์</font></div><div><font style="font-size: 19px;">เขายิ้มขำตัวเอง ตอนนี้เขามีงานอดิเรกใหม่ ฝึกเด็กคนใหม่ให้โตมามีคุณภาพ เปลี่ยนลูกเป็ดตัวใหม่ให้กลายเป็นหงส์เช่นกัน</font></div><div><font style="font-size: 19px;"><br></font></div><div><font style="font-size: 19px;">สัปดาห์ต่อมา มีจดหมายแจ้งจากอาจารย์เวทสายฟ้าด้วยความเกรงใจว่าเขาหยุดเรียนมาหลายสัปดาห์ ควรเข้าเรียนบ้าง</font></div><div><font style="font-size: 19px;"><br></font></div><div><font style="font-size: 19px;">เขาไม่ไปเรียนเพราะว่ามันเสียเวลา เขาฝึกเองที่ห้องหรือสนามฝึกได้ได้ ไม่จำเป็นต้องให้ใครมาชี้แนะ เขาไม่คิดว่าอาจารย์สอนเวทตอนนี้จะมีความรู้ภาคทฤษฎีดีกว่าเขา</font></div><div><font style="font-size: 19px;">ทุกวันนี้ที่ไปเรียนเพราะเป็นหน้าที่ต้องไป ไม่ใช่ว่าเขาอยากไป</font></div><div><font style="font-size: 19px;"><br></font></div><div><font style="font-size: 19px;">อีกเหตุผลหนึ่งซึ่งเป็นเหตุผลสำคัญที่ทำให้เขาโดดเรียนวิชานี้แต่ไปเรียนวิชาอื่นตามหน้าที่คือ วิชานี้มีนักเรียนแค่สองคน เขากับรุ่นน้องคนสวยอย่างเจนนี่ ถ้าเป็นไปได้เขาไม่อยากเจอหน้าเธอ…เห็นแล้วกระตุ้นให้คิดถึงความหลัง มันระคายสายตา</font></div><div><font style="font-size: 19px;"><br></font></div><div><font style="font-size: 19px;">แต่ถึงขั้นมีจดหมายมา เขาคงต้องไป เขาไม่อยากเป็นเหมือนน้องชายลูกแหง่ที่ถูกจดหมายเตือนแจ้งไปที่พระราชวังว่าโดดเรียนตลอด รายนั้นเคยโดดเรียนรวดทุกวิชายาวถึงสองสามสัปดาห์ด้วยกัน</font></div><div><font style="font-size: 19px;"><br></font></div><div><font style="font-size: 19px;">ระหว่างทางเดิน เสียงคนสองคนคุยกันหลังพุ่มไม้</font></div><div><font style="font-size: 19px;">ที่จริงแล้วเขาไม่ค่อยสนใจเรื่องของเด็กๆนักเรียนเท่าไหร่ ส่วนใหญ่มีแต่เรื่องไร้สาระ เขาคงไม่หยุดฟังหากเสียงคนพูดที่เขาได้ยินไม่ใช่เสียงน้องชายลูกแหง่</font></div><div><font style="font-size: 19px;"><br></font></div><div><font style="font-size: 19px;">“เธอก็โดนดุมาเหมือนกันหรือ ฉันนึกว่าฉันจะโดนอยู่คนเดียว ที่แย่กว่านั้น ขอพบก็ไม่ยอมให้พบ อ้างว่าไม่ว่าง”</font></div><div><font style="font-size: 19px;"><br></font></div><div><font style="font-size: 19px;">“โดนดุทุกสัปดาห์ ตอนนี้เขาดุยิ่งกว่าอาจารย์สอนเวทไฟที่ว่าดุ ฉันว่าเขายังน่ากลัวกว่าอาจารย์ผู้คุมกฎฝ่ายปกครองด้วยซ้ำ”</font></div><div><font style="font-size: 19px;"><br></font></div><div><font style="font-size: 19px;">เขาขมวดคิ้ว เสียงที่ตอบกลับมาเป็นเสียงของเรนิส…สองคนนั้นเริ่มสนิทกันตั้งแต่ตอนนี้งั้นหรือ</font></div><div><font style="font-size: 19px;">ไม่แปลก ที่ผ่านมาเป็นเพื่อนร่วมชั้นเรียนกัน มีพลังเวทธาตุไฟเหมือนกัน เป็นไปได้ที่จะเรียนร่วมชั้น และน่าจะสนิทกันมาเรื่อยๆจนกลายเป็นความรัก…พอคิดถึงตรงนี้ เขากลับรู้สึกเจ็บวูบขึ้นมาอย่างบอกไม่ถูก</font></div><div><font style="font-size: 19px;">สองคนนั้นกำลังพูดถึงใคร</font></div><div><font style="font-size: 19px;"><br></font></div><div><font style="font-size: 19px;">“คราวที่แล้วฉันเข้าไปหาเขาโดยไม่ได้นัดล่วงหน้า เขาตะเพิดไล่ฉันออกมาด้วยเหตุผลว่าเขาไม่มีเวลาว่างมาคุยเล่นกับฉัน ทั้งๆที่ปกติเขาไม่เคยทำแบบนี้กับฉันมาก่อน ไม่เข้าใจว่าเขาจะยุ่งอะไรนักหนา”</font></div><div><font style="font-size: 19px;"><br></font></div><div><font style="font-size: 19px;">“เขาไม่เคยไล่ฉัน มีแต่จะเรียกฉันไปต่อว่า คำก็ว่าฉันไม่ได้ความ สองคำก็บอกว่าฉันความคิดตื้นเขิน หรือไม่ก็บอกว่าความคิดฉันไม่เป็นระบบ จนตอนนี้แค่มองหน้าฉันก็รู้แล้วว่าเขาจะต่อว่าฉันว่าอะไร”</font></div><div><font style="font-size: 19px;"><br></font></div><div><font style="font-size: 19px;">“ไม่น่าเชื่อว่าเขาจะดุเธอด้วย หลายปีที่ผ่านมาเธอทำอะไร เขาไม่เคยว่าอะไรเธอด้วยซ้ำ ทั้งๆที่เธอนิสัยแย่ขนาดนั้น”</font></div><div><font style="font-size: 19px;"><br></font></div><div><font style="font-size: 19px;">“เธอว่าฉันนิสัยแย่งั้นหรือ” เสียงเด็กสาวโวยวายขึ้นมา “ฉันนิสัยแย่ตรงไหน”</font></div><div><font style="font-size: 19px;">“เอ่อ…ฉันไม่ได้หมายความอย่างนั้น แค่เธอกับวีราเนสชอบหาเรื่องเด็กผู้หญิงคนอื่น” อีกฝ่ายหนึ่งเปลี่ยนเรื่องทันที “ช่วงนี้ไม่ค่อยเห็นเธอไปไหนกับวีราเนส”</font></div><div><font style="font-size: 19px;">“ฉันไม่มีเวลาว่าง หนังสือที่ต้องอ่านให้ทันกองเท่าภูเขา ฉันไม่อยากไปคุกเข่าบ่อยๆ”&nbsp;</font></div><div><font style="font-size: 19px;"><br></font></div><div><font style="font-size: 19px;">“หรือว่าเขาจะป่วยด้วยโรคเครียดทำให้ อารมณ์เสียอยู่ตลอดเวลา”</font></div><div><font style="font-size: 19px;">“โรคเครียดมันดันตรายหรือเปล่า รักษาหายไหม อย่างนี้ต้องหาผู้เยียวยามาดูอาการไหม”</font></div><div><font style="font-size: 19px;"><br></font></div><div><font style="font-size: 19px;">สองคนนั้นลดเสียงเบาลง “เราควรปรึกษาผู้ใหญ่ ถ้าเราไปกล่าวหาว่าเขาเป็นโรคเครียดตรงๆเขาอาจจะโกรธได้”&nbsp;</font></div><div><font style="font-size: 19px;"><br></font></div><div><font style="font-size: 19px;">น้องชายลูกแหง่ของเขาเสนอ “เดี๋ยววันอาทิตย์นี้ก็วันเกิดเขาแล้ว เขาต้องกลับบ้าน ค่อยให้ผู้เยียวยามาดูอาการตอนนั้น”</font></div><div><font style="font-size: 19px;"><br></font></div><div><font style="font-size: 19px;">คิ้วเขาแทบจะกระตุก วันเกิดวันอาทิตย์ที่จะถึงนี้ไม่ใช่วันคล้ายวันเกิดของเขาหรืออย่างไร</font></div><div><font style="font-size: 19px;">เดิมเขาคิดจะใช้เวทไฟพุ่งเข้าไปกลางวงนินทา เหมือนเวลาพวกขุนนางในสภาพูดไม่เข้าหูเขาจะใช้วิธีระเบิดถ้วยชา แต่เขาเพิ่งนึกออก ตอนนี้อยู่ในโรงเรียน ห้ามใช้เวทโจมตี</font></div><div><font style="font-size: 19px;"><br></font></div><div><font style="font-size: 19px;">เขาโผล่หน้าออกไปถามด้วยน้ำเสียงเย็นชา “ฉันอารมณ์เสียตลอดเวลาตั้งแต่ตอนไหน…ฉันเป็นโรคเครียดตั้งแต่เมื่อไหร่ แล้วใครเป็นต้นคิดว่าจะต้องให้ผู้เยียวยามาดูอาการฉัน”</font></div><div><font style="font-size: 19px;"><br></font></div><div><font style="font-size: 19px;">ซิลบาสเตียนฉีกยิ้มให้เขาอย่างประจบประแจง ส่วนเด็กสาวที่ยืนด้านข้าง หน้าซีดริมฝีปากสั่นระริก</font></div><div><font style="font-size: 19px;">เขาปรายตามองเธอ “ตำราที่ให้ไปคราวก่อน อ่านจบหมดแล้วหรือ ถึงได้มีเวลามาพูดคุยเรื่องไร้สาระ แล้วเช้านี้ไม่มีเรียนหรือไง”</font></div><div><font style="font-size: 19px;"><br></font></div><div><font style="font-size: 19px;">ใบหน้าของเรนิสจากซีดขาวกลายเป็นแดงก่ำ เธอวิ่งหนีเขาไปราวกับหนีสิงโตเวทภูเขาที่บุกเข้ามากระทันหัน</font></div><div><font style="font-size: 19px;"><br></font></div><div><font style="font-size: 19px;">ซิลบาสเตียนมองตามแล้วหัวเราะ “พี่ชาย พี่ชายหึงอย่างนั้นหรือ”</font></div><div><font style="font-size: 19px;">“หึง” เขาทวนคำยกเสียงสูง…เขาขมวดคิ้ว เด็กคนนั้นอายุแค่ 14 ยังเด็กกว่าเซลด้า ปีที่เขาตาย เซลด้าอายุเกินยี่สิบแล้ว</font></div><div><font style="font-size: 19px;">หมายความว่าเรนิสตอนนี้ อายุน้อยกว่าเซลด้าที่เขานับว่าเป็นลูกสาวเสียอีก</font></div><div><font style="font-size: 19px;">สำหรับเขา ตอนนี้เธอเป็นแค่เด็กคนหนึ่งเท่านั้น เขาไม่ได้มองว่าเธอเป็นผู้หญิง</font></div><div><font style="font-size: 19px;"><br></font></div><div><font style="font-size: 19px;">“ฉันไม่ได้หึง” เขาส่ายหน้าปฏิเสธ “แต่พวกเธอสนิทกันมากเกินไปหรือเปล่า”</font></div><div><font style="font-size: 19px;"><br></font></div><div><font style="font-size: 19px;">เหตุการณ์นี้ทำให้เขาระลึกถึงความหลังที่ไม่น่าประทับใจบางอย่างตอนเขาโดนน้องชายแย่งคู่หมั้น</font></div><div><font style="font-size: 19px;">“แต่อีกหน่อยเราก็จะเป็นครอบครัวเดียวกัน สนิทกันไว้ไม่ดีหรืออย่างไร” ซิลบาสเตียนถามด้วยสีหน้างุนงง</font></div><div><font style="font-size: 19px;">คำว่า “ครอบครัวเดียวกัน”…สำหรับสองคนนั้น หมายถึงสามีภรรยาใช่ไหม</font></div><div><font style="font-size: 19px;"><br></font></div><div><font style="font-size: 19px;">เขาเม้มริมฝีปาก เดิมทีเขาแค่หงุดหงิด ตอนนี้เขารู้สึกโกรธขึ้นมา น้องชายลูกแหง่ยังมีความสามารถในการกระตุ้นอารมณ์เขาให้โกรธได้ไม่เปลี่ยน</font></div><div><font style="font-size: 19px;">สีหน้าเขาคงย่ำแย่เต็มที น้องชายลูกแหง่ถอยหลังไปสองก้าว “พี่ชาย ขอตัวไปเรียนก่อน ฉันกลัวว่าจะไปสาย”</font></div><div><font style="font-size: 19px;"><br></font></div><div><font style="font-size: 19px;">ห้องเรียนเวทสายฟ้าเป็นห้องเดิม เด็กสาวใบหน้าสวยผุดผาดเส้นผมสีชมพู ดวงตาสีชมพูหวานซึ้งส่งยิ้มมาให้เขา</font></div><div><font style="font-size: 19px;">“เราเคยเจอกันมาครั้งหนึ่ง รุ่นพี่จำได้ไหมคะ”&nbsp;</font></div><div><font style="font-size: 19px;"><br></font></div><div><font style="font-size: 19px;">ตั้งแต่เปิดเรียนมาได้ประมาณสองเดือน เขาไม่เคยมาเรียนวิชานี้</font></div><div><font style="font-size: 19px;">“ฉันจำเธอได้” เขาตอบกลับเรียบๆ</font></div><div><font style="font-size: 19px;">“มีหลายคนบอกว่ารุ่นพี่เก่งมากๆ ฉันต้องขอคำแนะนำแล้ว”</font></div><div><font style="font-size: 19px;">“ถ้าเธออยากได้คำแนะนำ คงต้องไปขออาจารย์ ฉันไม่มีเวลา”</font></div><div><font style="font-size: 19px;"><br></font></div><div><font style="font-size: 19px;">ใบหน้าสวยๆนั้นดูเจื่อนลงไป เธอก้มหน้าช้อนตามามองเขา มองดูแล้วช่างน่าสงสาร…</font></div><div><font style="font-size: 19px;">แต่…วิธีนี้ใช้ไม่ได้กับเขา ผู้หญิงสวยๆทั้งอาณาจักร มีสวยแบบไหนบ้างที่เขาไม่เคยเห็น มีสายตาวิงวอนออดอ้อนกี่คู่ที่เคยมองมา เขาไม่ใช่เด็กหนุ่มอายุน้อยๆจะได้หลงไปกับมารยาลูกอ้อนเล็กๆน้อยๆแบบนี้</font></div><div><font style="font-size: 19px;"><br></font></div><div><font style="font-size: 19px;">และสำหรับเขา เธอเป็นแค่เด็กอายุ 14 เท่านั้น ไม่ได้ดูเป็นหญิงสาวอะไรเลย</font></div><div><font style="font-size: 19px;">การเรียนผ่านไปจนจบชั่วโมงแบบต่างคนต่างเรียน เธอพยายามถามอะไรเขาสองสามครั้ง แต่เขาไม่ตอบ</font></div><div><font style="font-size: 19px;"><br></font></div><div><font style="font-size: 19px;">หลังเลิกเรียน เขาตัดสินใจไปหาอะไรกินที่โรงอาหาร ที่ผ่านมาเขาสั่งมาในห้องตลอดเพราะความรู้สึกกระดากที่ต้องมานั่งกินอาหารรวมกับเด็กๆ</font></div><div><font style="font-size: 19px;">แต่วันนี้เขาเปลี่ยนใจ ไหนๆได้โอกาสกลับเป็นเด็กแล้ว เขาขอลองใช้ชีวิตแบบเด็กดูบ้าง เขาเกือบจะลืมความรู้สึกสมัยนั้นไปหมดแล้ว</font></div><div><font style="font-size: 19px;"><br></font></div><div><font style="font-size: 19px;">ระหว่างที่เขากำลังละเลียดเนื้อไก่ในจาน มีคนถือถาดอาหารมายืนด้านข้างเขา</font></div><div><font style="font-size: 19px;">เจนนี่…</font></div><div><font style="font-size: 19px;"><br></font></div><div><font style="font-size: 19px;">เสียงหวานๆของเธอถามเขาขึ้นมา “รุ่นพี่คะ ฉันนั่งด้วยได้ไหม”</font></div><div><font style="font-size: 19px;"><br></font></div><div><font style="font-size: 19px;">เขาลังเล…ที่เธอมาตีสนิท มีเบื้องหลังอะไรหรือไม่ ความหวาดระแวงผุดขึ้นมาทันที เขายังจำเหตุการณ์ที่เธอวางแผนใส่ความเขาได้</font></div><div><font style="font-size: 19px;">เมื่อไม่รู้ที่มาที่ไป เขาคิดว่าด้วยประสบการณ์ของเขา อาจจะถามความจริงจากเธอได้บ้าง จะยังไงเธอก็เป็นเด็กอายุแค่ 14</font></div><div><font style="font-size: 19px;">“เชิญ” เขาพยักหน้าให้เธอ</font></div><div><font style="font-size: 19px;"><br></font></div><div><font style="font-size: 19px;">เด็กสาวคลี่รอยยิ้มหวานหยาดเยิ้มแล้วนั่งฝั่งตรงข้ามกับเขา</font></div><div><font style="font-size: 19px;"><br></font></div><div><font style="font-size: 19px;">เงาร่างบางๆปรากฏตัวด้านข้างเขา เขาเงยหน้าขึ้นมามอง กำลังจะเอ่ยปากทัก</font></div><div><font style="font-size: 19px;"><br></font></div><div><font style="font-size: 19px;">สิ่งที่เกิดขึ้นถัดมาทำให้ซีริลตกตะลึง ในชีวิตนี้เขาไม่เคยคิดว่าเขาจะได้เห็นเหตุการณ์นี้ เขาจำได้ว่าเจนนี่กับเรนิสสนิทกันเหมือนพี่กับน้อง ตามความเข้าใจของเขา เจนนี่อาจจะเป็นลูกนอกสมรสคนหนึ่งของตระกูลเทรลิสด้วยซ้ำ เพียงแต่เขาหาข้อมูลยืนยันไม่ได้เท่านั้นเอง</font></div><div><font style="font-size: 19px;"><br></font></div><div><font style="font-size: 19px;">เรนิสลงมือปัดถาดอาหารใส่เจนนี่ อีกฝ่ายโต้กลับด้วยการใช้เวทธาตุลมดันถาดอาหารที่ยังไม่หกกลับไปทางเรนิส</font></div><div><font style="font-size: 19px;"><br></font></div><div><font style="font-size: 19px;">ด้วยความรวดเร็วของเขา เขาใช้เวทน้ำเป็นก้อนมวลน้ำกลมๆปัดถาดอาหารถาดนั้นไม่ให้กระแทกหน้าเรนิสแต่ตกลงไปบนพื้นแทน</font></div><div><font style="font-size: 19px;"><br></font></div><div><font style="font-size: 19px;">“เธอ..” เรนิสชี้หน้าเจนนี่ “กล้าดียังไง ถึงจะปัดถาดอาหารมาตกใส่ฉัน”</font></div><div><font style="font-size: 19px;"><br></font></div><div><font style="font-size: 19px;">“ซีริล ฉันไม่ได้เริ่มก่อน” เจนนี่หันมาทางเขาราวกับต้องการให้เขาออกหน้าว่าเธอไม่ได้เป็นคนเริ่มต้นหาเรื่อง</font></div><div><font style="font-size: 19px;"><br></font></div><div><font style="font-size: 19px;">เรนิสเงื้อมือทำท่าจะตบหน้าเด็กสาวฝ่ายตรงข้าม เขาส่งสายตาปรามไปพร้อมน้ำเสียงเย็นชา “เรนิส..อย่าทำ”</font></div><div><font style="font-size: 19px;"><br></font></div><div><font style="font-size: 19px;">เธอชะงักมือก่อนที่จะลดมือลง แต่สีหน้าขัดใจและดื้อรั้น</font></div><div><font style="font-size: 19px;"><br></font></div><div><font style="font-size: 19px;">“เจนนี่” เขาพยายามบังคับเสียงให้นุ่มลง “อาหารตกหมดแล้ว เธอไปเอามาใหม่ดีไหม”</font></div><div><font style="font-size: 19px;">เจนนี่หน้าเสียไปเล็กน้อยที่เขาไม่ออกหน้าให้เธอมากกว่านี้ แต่เพียงครู่เดียวเท่านั้นเธอกลับมายิ้มให้เขาใหม่</font></div><div><font style="font-size: 19px;">“ไม่เป็นไรค่ะรุ่นพี่ เรื่องแค่นี้เล็กน้อยเท่านั้น” แล้วลุกออกจากโต๊ะไป</font></div><div><font style="font-size: 19px;"><br></font></div><div><font style="font-size: 19px;">“นั่งก่อนสิ” เขาพยักหน้าให้เรนิสเป็นเชิงออกคำสั่งให้เธอนั่งลง</font></div><div><font style="font-size: 19px;">“เธอทำอะไร” เขาขมวดคิ้วถาม “มันดูไร้มารยาทมาก ไม่สมกับเป็นท่านหญิงเอาเสียเลย ฉันไม่เคยเห็นเธอทำอะไรแบบนี้”</font></div><div><font style="font-size: 19px;"><br></font></div><div><font style="font-size: 19px;">“ฉัน…เอ่อ” ใบหน้าของเธอสลดลง ดูสำนึกผิดและเสียใจที่ถูกเขาตำหนิว่าไร้มารยาท&nbsp;</font></div><div><font style="font-size: 19px;">เขาเลิกคิ้วรอคำตอบ</font></div><div><font style="font-size: 19px;">“ก็แค่เห็นซีริลนั่งคุยกับผู้หญิงคนนั้นแล้ว…รู้สึกโกรธ”</font></div><div><font style="font-size: 19px;">เขาทำหน้าประหลาดใจ “เธอหึง…อย่างงั้นหรือ”</font></div><div><font style="font-size: 19px;">ใบหน้าเธอแดงก่ำด้วยความอาย… “ก็น่าจะใช่”</font></div><div><font style="font-size: 19px;"><br></font></div><div><font style="font-size: 19px;">เขาหัวเราะออกมาอย่างอดไม่อยู่ ใบหน้าเย็นชาของเขาดูสว่างไสวขึ้นมาทันที</font></div><div><font style="font-size: 19px;">เขาบรรยายความรู้สึกตอนนี้ไม่ออก หลายปีที่ผ่านมา เขาอยากให้เธอหึงหวง แต่เธอไม่เคยทำเพราะเธอไม่เคยรู้สึกอะไรกับเขา จนเวลาผ่านมานานขนาดนี้&nbsp;</font></div><div><font style="font-size: 19px;"><br></font></div><div><font style="font-size: 19px;">ตอนนี้กลายเป็นเหมือนกับเวลาหมุนไปเริ่มใหม่ แต่เป็นการเริ่มใหม่ที่ไม่เหมือนเดิม ในวันที่เขารู้สึกว่าเขาอายุมากจนเป็นพ่อของเธอได้ เธอกลับชอบเขา หึงหวงเขา แต่การหึงหวงของเธอช่างไร้มารยาทและขาดชั้นเชิง</font></div><div><font style="font-size: 19px;">ความชอบของเด็กขนาดนี้น่าจะเหมือนเด็กหวงของเล่น คู่หมั้นก็เหมือนสมบัติชิ้นหนึ่ง</font></div><div><font style="font-size: 19px;">แต่…เขาไม่อยากจะเชื่อว่าเธอทำแบบนี้ก็เป็นด้วย</font></div><div><font style="font-size: 19px;"><br></font></div><div><font style="font-size: 19px;">“ซีริล อย่าหัวเราะ” เธอเสียงดังขึ้นมาใบหน้าแดงยิ่งกว่าเดิม ความอายน่าจะทำให้เธอกล้ากว่าปกติ สำหรับท่าทางเธอตอนนี้เหมือนลูกแมวที่โก่งตัวมาขู่</font></div><div><font style="font-size: 19px;">เขาเท้าคางจ้องหน้าเธอพร้อมรอยยิ้มบางๆ “หากจะหึง ไปเรียนมาใหม่ให้มีชั้นเชิงกว่านี้ แบบนี้ไร้มารยาทเกินไป ทำแล้วดูน่าเกลียด”</font></div><div><font style="font-size: 19px;"><br></font></div><div><font style="font-size: 19px;">“มีแต่ผู้หญิงชั้นต่ำเท่านั้นที่ตบตีด่าทอคนอื่น มันเป็นการกระทำที่ไร้มารยาทไม่สมกับการเป็นชนชั้นสูง”</font></div><div><font style="font-size: 19px;"><br></font></div><div><font style="font-size: 19px;">“เอาแบบโบกพัดแล้วพูดจาเหน็บแนมคนอื่นก็ได้ ดูค่อยสมกับเป็นชนชั้นสูงหน่อย” เขาหัวเราะออกมาอีกรอบ เมื่อนึกถึงสมัยที่เรนิสกางพัดโบกเวลาจะประชดเหน็บแนมผู้คน ราวกับว่าการมีพัดจะทำให้เธอมั่นใจในการสวนกลับมากขึ้น</font></div><div><font style="font-size: 19px;"><br></font></div><div><font style="font-size: 19px;">“โบกพัด…” เด็กสาวตรงหน้าทำท่าคิดตาม “พูดจาเหน็บแนมคนอื่น”</font></div><div><font style="font-size: 19px;"><br></font></div><div><font style="font-size: 19px;">“ใช่…การที่เธอไปอาละวาดตบตีคนอื่นแบบนี้ไม่ดี ฉันไม่ชอบ มันทำให้ฉันเสียหน้าด้วยที่เธอทำนิสัยเสียต่อหน้าฉัน” เขาพูดออกไปตามที่ใจคิด และไม่คิดจะรักษามารยาทกับเธออีก</font></div><div><font style="font-size: 19px;">บางทีพูดออกไปตรงๆเลยน่าจะดีกว่า จะได้ปรับปรุงตัว</font></div><div><font style="font-size: 19px;"><br></font></div><div><font style="font-size: 19px;">เขาตอกย้ำข้อผิดพลาดของเธออีกที“ที่แย่กว่านั้นคือ หากจะลงมือกับใครต้องมั่นใจด้วยว่าตัวเองจะชนะ ลงมือก่อนแล้วพลาดท่า น่าอายที่สุด เธอลองคิดดูถ้าฉันไม่ปัดถาดอาหารนั่นลงพื้น มันจะกระแทกหน้าเธอ เธอจะต้องเสียหน้าแค่ไหน ในฐานะผู้…”</font></div><div><font style="font-size: 19px;">เขาเว้นวรรคไป เขาใช้คำว่าผู้ปกครองต่อหน้าเธอไม่ได้ ส่วนคำว่าคู่หมั้นเขาไม่อยากพูดมันออกมาเหมือนกัน มันแสลงใจ</font></div><div><font style="font-size: 19px;">“ในฐานะที่ฉันนั่งอยู่ตรงนี้ ฉันต้องเสียหน้าไปกับเธอด้วย”</font></div><div><font style="font-size: 19px;"><br></font></div><div><font style="font-size: 19px;">เขาคิดในใจ เซลด้ายังเข้าท่ากว่ามาก อย่างน้อยเท่าที่เขารู้เซลด้าไม่เคยทะเลาะกับใครที่เธอเอาชนะไม่ได้</font></div><div><font style="font-size: 19px;"><br></font></div><div><font style="font-size: 19px;">“เด็กสามัญชนนั่นหว่านเสน่ห์ไปทั่ว ไม่ได้เจียมตัวเลย”</font></div><div><font style="font-size: 19px;">“เธอรู้ไหม” เขาปรับสีหน้าให้เคร่งขรึมอีกครั้ง น้ำเสียงเย็นชา “สามัญชนที่มีความสามารถอาจจะมีประโยชน์กว่าชนชั้นสูงที่ไร้ความสามารถก็ได้”</font></div><div><font style="font-size: 19px;"><br></font></div><div><font style="font-size: 19px;">ใบหน้าสวยๆของเธอแดงก่ำขึ้นมาอีกรอบด้วยความละอาย</font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">“ซีริล…วันเกิดอยากได้อะไรไหมคะ” เธอถามเขาอยากหวาดๆ ราวกับกลัวว่าถ้าพูดเสียงดังกว่านี้แล้วเขาจะกัด</font></div><div><font style="font-size: 19px;">เขานิ่งไปนาน เขานึกไม่ออกว่าเขาอยากได้อะไร&nbsp;</font></div><div><font style="font-size: 19px;"><br></font></div><div><font style="font-size: 19px;">“เธอลองใช้เวทลมเขียนอักขระเวทเป็นเพลงอะไรก็ได้ให้ฉันสักเพลงก็แล้วกัน”</font></div><div><font style="font-size: 19px;">เขาไม่หวังให้เธอทำลูกแก้วเวทเป็นภาพมายาที่มีเสียงเพลงประกอบแบบที่เธอเคยทำให้เขา คนตรงหน้าเขาไม่น่าจะมีความสามารถพอ</font></div><div><font style="font-size: 19px;"><br></font></div><div><font style="font-size: 19px;">“แต่ฉัน…เขียนอักขระเวทยังไม่เป็น”</font></div><div><font style="font-size: 19px;"><br></font></div><div><font style="font-size: 19px;">เขาตกตะลึงก่อนที่จะพึมพำออกมา “ความสามารถเธอย่ำแย่ขนาดนี้เลยหรือ”</font></div><div><font style="font-size: 19px;"><br></font></div><div><font style="font-size: 19px;">เรนิสหน้าสลดลง น้ำตาคลอเอ่อขึ้นมาทำท่าจะร้องไห้</font></div><div><font style="font-size: 19px;"><br></font></div><div><font style="font-size: 19px;">“หยุด..เธอห้ามร้องไห้” เขาดุเธออีกรอบ เขาทนเห็นน้ำตาเธอไม่ได้</font></div><div><font style="font-size: 19px;">เธอยกมือขึ้นมาปาดน้ำตาออก สีหน้าไม่สู้ดีนัก</font></div><div><font style="font-size: 19px;">เขารั้งประโยคต่อว่าถัดๆมาไว้ไม่ให้หลุดออกมา หากพูดออกไปเธออาจจะได้ร้องไห้จริงๆ</font></div><div><font style="font-size: 19px;">เขาถอนหายใจยาว “ไม่เป็นไร เย็นนี้ไปที่ห้อง ฉันจะสอนให้”</font></div><div><font style="font-size: 19px;"><br></font></div><div><font style="font-size: 19px;">ที่ประตูหน้าห้องเขา หญิงสาวคนหนึ่งมาดักรออยู่ เส้นผมสีเขียวของเธอยาวสยายลงมา เธอไม่ได้อยู่ในชุดนักเรียน แต่อยู่ในชุดกระโปรงสีเขียวอ่อน</font></div><div><font style="font-size: 19px;">ภาพที่เห็นทำให้เขานึกถึงคำพูดของท่านแม่ของเซลด้าสมัยยังเด็ก “รุ่นพี่มิแรนด้า…คล้ายกับงูเขียว”</font></div><div><font style="font-size: 19px;"><br></font></div><div><font style="font-size: 19px;">เขาอดขำไม่ได้ รอยยิ้มบางๆผุดขึ้นมาที่ริมฝีปาก มองไปมองมาก็ดูคล้ายไม่น้อย</font></div><div><font style="font-size: 19px;">“ซีริล” มิแรนด้ายิ้มอย่างยินดี แล้วปรี่มาเกาะแขนเขา</font></div><div><font style="font-size: 19px;">เขาขมวดคิ้ว ไม่มีใครกล้าเกาะแขนเขาแบบนี้นานแล้ว จะมีก็แค่พระมารดา เฌอร์ แล้วก็เซลด้า เขาไม่ได้สะบัดเธอออกเพียงแค่แกะมือเธอออกเบาๆ</font></div><div><font style="font-size: 19px;"><br></font></div><div><font style="font-size: 19px;">“เธอมีธุระอะไรหรือมิแรนด้า”</font></div><div><font style="font-size: 19px;">“ช่วงนี้เราไม่ได้นัดกันเลย”</font></div><div><font style="font-size: 19px;"><br></font></div><div><font style="font-size: 19px;">เขานิ่งไป เขาเคยมีความสัมพันธ์กับผู้หญิงคนนี้เมื่อนานมาแล้ว ต่างฝ่ายต่างได้ประโยชน์ เขาได้ข่าวสารจากเธอและแน่นอนความสำราญด้วย ส่วนเธอก็เช่นกัน ได้ความสำราญและข้าวของเงินทองจากเขาไปไม่น้อย</font></div><div><font style="font-size: 19px;"><br></font></div><div><font style="font-size: 19px;">แต่เขาไม่มีอารมณ์จะเล่นกับเธอ…ประสบการณ์ข้อผิดพลาดของเขาสอนเขาว่าอย่าเล่นกับพวกผู้หญิงอีก</font></div><div><font style="font-size: 19px;"><br></font></div><div><font style="font-size: 19px;">เขาพยายามคิดคำไล่เธอกลับไปแบบรักษาน้ำใจ…หลายปีมานี้เขาอยากจะไล่ใครก็ไล่ไปตรงๆไม่เคยเกรงใจ การจะไล่คนแบบนุ่มนวล เขาต้องทบทวนความจำเสียเล็กน้อย</font></div><div><font style="font-size: 19px;"><br></font></div><div><font style="font-size: 19px;">ประตูเทเลพอร์ตเปิดออกมา เรนิสก้าวออกมาหน้าห้องเขา เธอมองมิแรนด้าที่เกาะแขนเขาด้วยความงุนงง ตามองเขาสายตามีคำถาม</font></div><div><font style="font-size: 19px;">“ผู้หญิงคนนี้ใครคะ”</font></div><div><font style="font-size: 19px;"><br></font></div><div><font style="font-size: 19px;">“เรนิส ฉันชื่อมิแรนด้า เป็นคู่รักคนหนึ่งของซีริล รู้ไว้เสียด้วย” มิแรนด้าเชิดหน้าขึ้นแนะนำตัวเอง มือเอื้อมมาเกาะแขนเขาแสดงความเป็นเจ้าของ</font></div><div><font style="font-size: 19px;"><br></font></div><div><font style="font-size: 19px;">เขาสะบัดแขนออกด้วยความหงุดหงิด “มิแรนด้า..”</font></div><div><font style="font-size: 19px;"><br></font></div><div><font style="font-size: 19px;">เรนิสทำท่าจะปราดเข้ามาตบตีแบบที่ทำก่อนหน้านี้ที่โรงอาหาร แต่แล้วเธอชะงักไปเหมือนจะนึกอะไรออก เธอหยิบพัดขนนกสีขาวประดับพลอยออกมากาง เชิดหน้าขึ้น</font></div><div><font style="font-size: 19px;"><br></font></div><div><font style="font-size: 19px;">“หน้าด้านจริงๆ ฉันเป็นคู่หมั้นเขา ยังไม่เคยทำตัวแบบนี้เลย ดูแต่งเนื้อแต่งตัวสิ อย่างกับงูเขียวลอกคราบ”</font></div><div><font style="font-size: 19px;"><br></font></div><div><font style="font-size: 19px;">ทั้งเขาและมิแรนด้าตกตะลึงทั้งคู่ แต่คนละแบบ</font></div><div><font style="font-size: 19px;">มิแรนด้าผงะไปเพราะถูกเหน็บแนม ส่วนเขาคิดไม่ถึง..แค่แนะเธอไปตอนกลางวัน ตกเย็นมาเธอแสดงบทเป็นดาราละครนางอิจฉาเป็นเสียแล้ว</font></div><div><font style="font-size: 19px;">ถ้าความสามารถในการพัฒนาเวทของเธอเป็นแบบนี้ สอนเที่ยง เย็นทำได้ทันที เธอคงไม่ต้องไปคุกเข่าในวิหารหลายรอบ</font></div><div><font style="font-size: 19px;"><br></font></div><div><font style="font-size: 19px;">“มิแรนด้า เธอกลับไปก่อน” เขาหันไปไล่หญิงสาวในชุดเขียวกลับไป “คราวหลังอย่าเสียมารยาทกับเรนิสอีก”</font></div><div><font style="font-size: 19px;"><br></font></div><div><font style="font-size: 19px;">เรนิสหน้าตาบูดบึ้ง นิสัยเอาแต่ใจตามประสาลูกคนเดียวของเธอกลับมาอีกครั้ง “ซีริล ทำไมผู้หญิงคนนั้นมาอยู่หน้าห้องด้วย”</font></div><div><font style="font-size: 19px;"><br></font></div><div><font style="font-size: 19px;">“เธอไปเอาพัดมาจากไหน” เขาเปลี่ยนเรื่องคุย ทำไมหาของมาได้เร็วขนาดนี้</font></div><div><font style="font-size: 19px;"><br></font></div><div><font style="font-size: 19px;">“ให้แอนนาค้นให้ ที่ห้องมีค่ะ แต่ซีริลยังไม่ได้ตอบเลย ที่ผู้หญิงคนนั้นบอกว่าเป็นคู่รัก”</font></div><div><font style="font-size: 19px;">“ไม่ใช่” อย่างน้อยๆตอนนี้ก็ไม่ใช่แล้ว</font></div><div><font style="font-size: 19px;">“แล้วทำไม..”</font></div><div><font style="font-size: 19px;"><br></font></div><div><font style="font-size: 19px;">เขาใช้ใบหน้าและสายตาเย็นชาปรามเธอ “ที่เธอควรสนใจคือ เธอจะเขียนอักขระเวทเป็นทันวันเกิดฉันไหม มากกว่าที่จะสนใจผู้หญิงคนนั้น”</font></div><div><font style="font-size: 19px;"><br></font></div><div><font style="font-size: 19px;">ปากรั้งคำพูดที่ว่า ทีเรื่องอาละวาดไม่ก็ทำตัวร้ายกาจฝึกได้เร็ว เรื่องฝึกพลังเวทกลับช้าต้วมเตี้ยม</font></div><div><font style="font-size: 19px;">เขากลัวว่าหากพูดออกไปน้ำตาจะหยดออกมาอีก</font></div><div><font style="font-size: 19px;"><br></font></div><div><font style="font-size: 19px;">“มันไม่ใช่เรื่องง่ายเลยนะคะ”</font></div><div><font style="font-size: 19px;"><br></font></div><div><font style="font-size: 19px;">“เซลด้ายังทำเป็นตั้งแต่อายุสิบขวบเลย” เขาหลุดปากแย้งออกมา</font></div><div><font style="font-size: 19px;">เธอขมวดคิ้ว ขึ้นเสียงสูง สีหน้าไม่พอใจอย่างชัดเจน “เซลด้าเป็นใครกัน ผู้หญิงใช่ไหม”</font></div><div><font style="font-size: 19px;">เขาชะงัก..ก่อนที่จะแก้ตัว “เด็กในวัง อายุแค่สิบขวบ เด็กกว่าเธอตั้งหลายปี”</font></div><div><font style="font-size: 19px;">“ยังไม่โตใช่ไหมคะ”</font></div><div><font style="font-size: 19px;">“เด็กเล็กๆ” ที่ตอนนี้โตแล้ว</font></div><div><font style="font-size: 19px;"><br></font></div><div><font style="font-size: 19px;">การเขียนอักขระเวท เขาให้เธอลองซ้อมตัวอักขระบนกระดาษก่อน แล้วค่อยร่ายเวทพร้อมกับใช้มือวาด</font></div><div><font style="font-size: 19px;">ด้วยความสามารถระดับเธอ คงไม่สามารถสร้างลูกแก้วมาเก็บไว้ได้</font></div><div><font style="font-size: 19px;">เขาลองทำให้เธอดู ร่ายอักขระเวทออกมาเป็นหยดน้ำคล้ายฝนรวมกันเป็นดอกไม้</font></div><div><font style="font-size: 19px;">เขาไม่มีเวทธาตุลม อักขระของเขาสร้างเสียงไม่ได้ และเขาไม่มีธาตุไม้ทำให้สร้างดอกไม้จริงๆไม่ได้เช่นกัน</font></div><div><font style="font-size: 19px;">เธอลองวาดอักขระเวท แต่ไม่มีอะไรเกิดขึ้น มือของเธอขยับไม่ถูก</font></div><div><font style="font-size: 19px;"><br></font></div><div><font style="font-size: 19px;">เขาถอนหายใจแล้วดึงเธอลงมานั่งตัก ใช้มือข้างหนึ่งจับมือเธอ “วาดมือแบบนี้ถึงจะถูก อักขระเวทรูปแบบนั้นต้องเขียนแบบนี้”</font></div><div><font style="font-size: 19px;"><br></font></div><div><font style="font-size: 19px;">เขาเคยทำแบบนี้กับเซลด้าหลายครั้งตอนเซลด่าอายุ 10 ขวบ ตอนสอนเซลด้าหัดเขียนอักขระเวท</font></div><div><font style="font-size: 19px;">พอเธอเขียนคล่อง เขาไม่ได้ทำแบบนี้อีก</font></div><div><font style="font-size: 19px;">แต่เขาลืมนึกไป คนบนตักเขาไม่ใช่เด็กผู้หญิงอายุ 10 ขวบอย่างเซลด้า แต่เป็นแม่ของเซลด้าตอนอายุสิบสี่</font></div><div><font style="font-size: 19px;"><br></font></div><div><font style="font-size: 19px;">กลิ่นเส้นผมหอมกรุ่นแบบดอกไม้โชยมาแตะจมูก ร่างบางๆของเธอกลับมีส่วนเว้าส่วนโค้งโตกว่าวัยตามที่เด็กสาวควรจะมี เธอขยับตัวเล็กน้อยเหมือนนั่งไม่ค่อยสบายทำให้ส่วนโค้งของเธอเสียดสีกับต้นขาของเขา</font></div><div><font style="font-size: 19px;"><br></font></div><div><font style="font-size: 19px;">เขาเริ่มรู้สึกตัวว่าตำแหน่งท่าทางการนั่งไม่ค่อยเหมาะเท่าไรนัก อากาศในห้องเริ่มร้อนขึ้นมา</font></div><div><font style="font-size: 19px;">เขาลืมไปเช่นกันว่าร่างกายเขาตอนนี้อายุแค่ 16-17 เท่านั้น ในความเป็นจริง อายุเขากับเธอไม่ได้ห่างกันอย่างที่เขารู้สึก</font></div><div><font style="font-size: 19px;"><br></font></div><div><font style="font-size: 19px;">เขาเอียงหน้าไปมองเธอ ใบหน้าเธอแดงก่ำด้วยความเขินอาย เหมือนเธอจะรู้สึกตัวเช่นกันว่าเขามอง เธอหันมาทางเขา ปลายจมูกแตะกันเบาๆ แต่นั่นกลับทำให้ทั้งเขาและเธอผงะไป</font></div><div><font style="font-size: 19px;">เธอพรวดพราดลุกขึ้นมา ก่อนจะพลาดล้มลงไปกองกับพื้น&nbsp;</font></div><div><font style="font-size: 19px;"><br></font></div><div><font style="font-size: 19px;">เขาอดหัวเราะไม่ได้ เด็กยังไงก็เป็นเด็ก เขาลุกขึ้นยืนแล้วยื่นมือให้เธอเกาะลุกขึ้นมา แล้วปรับสีหน้าเป็นจริงจังใหม่ “จำวิธีการเขียนได้แล้วใช่ไหม ต่อไปไปหัดเขียนเอง”</font></div><div><font style="font-size: 19px;">เธอก้มหน้า สีหน้าไม่ดีนัก “เมื่อกี้ตื่นเต้นเกินไป จำอะไรไม่ได้เลย”</font></div><div><font style="font-size: 19px;">เขาถอนหายใจ ขยับเก้าอี้ด้านข้างให้เธอนั่ง แล้วจับมือเธอเขียนอักขระใหม่</font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">เขาอยู่ในห้องสมุดในพระราชวัง ยืนกอดอกมองเด็กสาวเส้นผมสีดำยาวสยายนั่งซ้อมเขียนอักขระเวทลงบนกระดาษ สีหน้าเธอดูตั้งใจมาก</font></div><div><font style="font-size: 19px;">เธอมานั่งทำแบบนี้ตั้งแต่เช้า ราวกับว่าถ้างานนี้ไม่เสร็จ เธอจะไม่มีของขวัญวันเกิดดีๆให้เขา</font></div><div><font style="font-size: 19px;">วันนี้วันคล้ายวันเกิดเขาแล้ว เธอยังสร้างของขวัญดีๆให้เขาสักชิ้นไม่ได้</font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">องครักษ์คนหนึ่งของเขาเดินเข้ามาพร้อมกระดาษแผ่นหนึ่ง</font></div><div><font style="font-size: 19px;">เขาเปิดอ่าน เป็นตามที่เขาเคยรู้ อเล็กซิสซึ่งตอนนี้เป็นลูกบุญธรรมของตระกูลเทรลิสเป็นทายาทคนสุดท้ายของตระกูลกบฏเมื่อสองร้อยปีก่อนจริงๆ เขาใช้เวทไฟเผากระดาษแผ่นนั้นทันทีที่อ่านจบ</font></div><div><font style="font-size: 19px;">หมากเกมนี้เป็นของเขาอีกครั้ง เขาสามารถใช้ความลับนี้บีบบังคับอเล็กซิสได้</font></div><div><font style="font-size: 19px;"><br></font></div><div><font style="font-size: 19px;">และเช่นเดียวกัน เขาสามารถใช้สิ่งนี้บีบบังคับท่านพ่อของเด็กสาวตรงหน้าได้เช่นกัน ความผิดฐานให้การเลี้ยงดูลูกกบฏไม่ต่างอะไรกับการเป็นกบฏเอง บทลงโทษมีตั้งแต่เบาๆอย่างถูกกักบริเวณหรือโดนโทษกบฏกันทั้งตระกูล</font></div><div><font style="font-size: 19px;"><br></font></div><div><font style="font-size: 19px;">หากเป็นเมื่อก่อน ตอนนี้เขาคงมองว่าเธอเป็นหมากไร้ประโยชน์ กำจัดทิ้งเมื่อไหร่ก็ได้ถ้าเขารำคาญหรือเขาต้องการหาพันธมิตรใหม่เพิ่ม</font></div><div><font style="font-size: 19px;"><br></font></div><div><font style="font-size: 19px;">เขาถอนหายใจ เธอคงยังไม่รู้ว่าสถานะอันสูงส่งของเธอ ตอนนี้หมดความหมายไปเสียแล้ว…</font></div><div><font style="font-size: 19px;">แต่ไม่ว่าอย่างไร เขาก็กำจัดเธอทิ้งไม่ลง</font></div><div><font style="font-size: 19px;"><br></font></div><div><font style="font-size: 19px;">ใบหน้าเล็กๆดูตั้งอกตั้งใจ หลังเขียนไปได้สักพักหนึ่ง เธอลองวาดอักขระบนอากาศอีกครั้ง คราวนี้เวทธาตุลมทำงาน เสียงเพลงสำหรับอวยพรวันเกิดกระท่อนกระแท่นดังขึ้นมา</font></div><div><font style="font-size: 19px;">สีหน้าเธอเปลี่ยนจากสีหน้าจริงจังกลายเป็นรอยยิ้มยินดี เธอหันมามองทางเขาเหมือนจะอวดและรอรับคำชมด้วยสายตาคาดหวัง</font></div><div><font style="font-size: 19px;"><br></font></div><div><font style="font-size: 19px;">เขาเดินเข้าไปใกล้ ส่ายศีรษะ “ยังไม่ดีพอ”</font></div><div><font style="font-size: 19px;">เธอทำหน้าผิดหวัง เหมือนเด็กรอของรางวัลแล้วไม่ได้รับ</font></div><div><font style="font-size: 19px;"><br></font></div><div><font style="font-size: 19px;">เขาร่ายอักขระเวทให้เธอดู ภาพมายาเป็นเป็นน้ำแข็งสร้างเป็นดอกทิวลิปสีน้ำเงินปรากฏขึ้นมา เสียงหยดน้ำตกลงบนดอกไม้หนักเบาต่างกันเป็นจังหวะคล้ายเสียงเพลง “ถ้าให้ดีต้องทำให้ได้แบบนี้”</font></div><div><font style="font-size: 19px;"><br></font></div><div><font style="font-size: 19px;">สายตาเธอมองดูเขาด้วยความชื่นชม แต่แล้วเธอนึกขึ้นได้ “อย่าบอกนะเพคะว่าหม่อมฉันต้องทำให้ได้แบบนี้”</font></div><div><font style="font-size: 19px;">“มันยากเกินไปไหม” เธอโอดครวญอีกครั้ง แล้วก้มหน้าก้มตาเขียนอักขระบนกระดาษต่อ</font></div><div><font style="font-size: 19px;"><br></font></div><div><font style="font-size: 19px;">เขายืนไขว้หลังมองดูเธอทำงานอีกพักหนึ่ง เธอร่ายเวทวาดอักขระเวทธาตุไม้ขึ้นมาใหม่ คราวนี้เป็นดอกทิวลิปสีน้ำเงิน แต่ไม่มีเพลง</font></div><div><font style="font-size: 19px;">“ปีนี้เอาแบบนี้ก่อนนะเพคะ ปีหน้าจะทำดอกทิวลิปร้องเพลงมาให้ได้” เธอทำท่าหมายมั่นปั้นมือ</font></div><div><font style="font-size: 19px;">เขามายืนข้างหลังเธอ ลูบศีรษะอย่างแผ่วเบา&nbsp;</font></div><div><font style="font-size: 19px;"><br></font></div><div><font style="font-size: 19px;">ใบหน้าเธอเปลี่ยนเป็นสีชมพูระเรื่อด้วยความเก้อเขิน</font></div><div><font style="font-size: 19px;">“อืม…ฉันจะรอ”&nbsp;</font></div><div><font style="font-size: 19px;">เธอทำท่าเหมือนกับเพิ่งนึกได้ เธอผุดลุกขึ้นมองไปนอกหน้าต่าง สีหน้าตกใจ “พระอาทิตย์ตกแล้ว ยังไม่ได้แต่งตัวเลย”</font></div><div><font style="font-size: 19px;">เขาอดยิ้มบางๆให้เธอไม่ได้กับท่าทางตกใจของเธอ “ไม่เป็นไร ยังไงเธอก็สวย”</font></div><div><font style="font-size: 19px;">ใบหน้าเธอแดงระเรื่อขึ้นมาอีกครั้ง</font></div><div><font style="font-size: 19px;">เขาถอนหายใจ เด็กโง่ แค่เขาชมนิดหน่อยก็ดีใจขนาดนั้น</font></div><div><font style="font-size: 19px;"><br></font></div><div><font style="font-size: 19px;">ก่อนงานเลี้ยงจะเริ่ม เขาเดินไปหน้าประตูห้องทำงาน เสียงโต้เถียงกันดังออกมาจากในห้องทำงานของพระบิดา</font></div><div><font style="font-size: 19px;">“ฝ่าพระบาท ทรงทำอย่างนี้กับหม่อมฉันไม่ได้”</font></div><div><font style="font-size: 19px;">“เบ็ธ เธอมีเหตุผลหน่อย”</font></div><div><font style="font-size: 19px;"><br></font></div><div><font style="font-size: 19px;">เขาถอนหายใจแล้วเคาะประตู ปัญหาเดิมๆ ความหึงหวงของเลดี้เบ็ธ</font></div><div><font style="font-size: 19px;">ทันทีที่เสียงเคาะประตูดัง เสียงโต้เถียงในห้องหยุดลง</font></div><div><font style="font-size: 19px;">เขาเปิดประตูก้าวเข้าไป โค้งทำความเคารพให้คนที่ยืนหน้าโต๊ะทำงาน</font></div><div><font style="font-size: 19px;">เขาไม่ได้เห็นคนทั้งคู่มานาน พระบิดาสิ้นพระชนม์ไปหลายปี และก่อนที่เขาจะจากมาจากโลกนั้น เลดี้เบ็ธก็ไม่อยู่แล้วเช่นกัน</font></div><div><font style="font-size: 19px;">ความรู้สึกเขาตอนนี้ยากจะบรรยาย เหมือนกับการได้ย้อนเวลาไปเจอกับคนที่เขาผูกพันและไม่คิดว่าจะได้เห็นกันอีก</font></div><div><font style="font-size: 19px;">เลดี้เบ็ธสีหน้ายินดีอย่างชัดเจน “หม่อมฉันอยากจะไปเข้าเฝ้าฝ่าบาทตั้งแต่เมื่อเช้า แต่เห็นว่าอยู่กับท่านหญิงเรนิส”</font></div><div><font style="font-size: 19px;">เขายิ้มบางๆให้กับเธอ ไม่ว่ากี่ปี เธอไม่เคยเปลี่ยน ความรักของเธอที่มีให้เขาดูไม่มีที่สิ้นสุด</font></div><div><font style="font-size: 19px;">ในโลกของเขา เลดี้เบ็ธป่วยตายไปเมื่อสามปีก่อน วันที่เธอป่วยหนักนอนบนเตียง เธอกระซิบบอกเขาว่าเธอเป็นแม่ที่แท้จริงของเขาและขอให้เขาเรียกเธอว่า “แม่”</font></div><div><font style="font-size: 19px;">เขาบอกเธอว่าเขาพอเดาได้มานานแล้ว&nbsp;</font></div><div><font style="font-size: 19px;"><br></font></div><div><font style="font-size: 19px;">“หม่อมฉันมีเรื่องอยากถามฝ่าพระบาท…เป็นการส่วนพระองค์”</font></div><div><font style="font-size: 19px;">พระราชาพยักพระพักตร์ให้เลดี้เบ็ธออกไป แล้วเดินไปหยิบเอกสารหลังโต๊ะทำงานมาดู&nbsp;</font></div><div><font style="font-size: 19px;">“พระบิดา” เขาลังเลอยู่ครู่หนึ่งแล้วตัดสินใจถาม เรื่องนี้ทำให้เขาค้างคามาหลายปี และมีคนแค่คนเดียวเท่านั้นที่ให้คำตอบเขาได้&nbsp;</font></div><div><font style="font-size: 19px;"><br></font></div><div><font style="font-size: 19px;">“หม่อมฉันเป็นลูกของใครกันแน่”</font></div><div><font style="font-size: 19px;"><br></font></div><div><font style="font-size: 19px;">พระราชาทรงทอดพระเนตรมองเขาอย่างงุนงง ราวกับคำถามของเขาช่างไร้สาระ “ก็เป็นลูกของเรา”</font></div><div><font style="font-size: 19px;"><br></font></div><div><font style="font-size: 19px;">เขาสบพระเนตรของพระบิดา “หม่อมฉันหมายความว่า หม่อมฉันเป็นลูกของพระมารดาจริงๆไหม”</font></div><div><font style="font-size: 19px;">พระบิดาไม่ได้ทรงตอบคำถามนี้แต่ทรงจ้องตาเขาแทน เขาไม่ได้หลบตา…</font></div><div><font style="font-size: 19px;"><br></font></div><div><font style="font-size: 19px;">“จะรู้ไปทำไม มันไม่ได้สำคัญ” คำตอบที่เขาได้มามีเพียงเท่านั้น “ในประวัติราชวงศ์บันทึกไว้ชัดเจนว่าลูกเป็นลูกของพระราชินี”</font></div><div><font style="font-size: 19px;"><br></font></div><div><font style="font-size: 19px;">“นั่นเป็นบันทึก หม่อมฉันอยากรู้ความจริง” เขายืนกราน</font></div><div><font style="font-size: 19px;"><br></font></div><div><font style="font-size: 19px;">“ความจริงไม่สำคัญ บันทึกนั่นต่างหากที่สำคัญกว่า” สีพระพักตร์ไม่ดีนัก หลังจากนั้นเขาถูกไล่ออกมา</font></div><div><font style="font-size: 19px;">เขาถอนหายใจ ไม่ว่าอย่างไรเขาคงไม่ได้คำตอบ…</font></div><div><font style="font-size: 19px;"><br></font></div><div><font style="font-size: 19px;">เสียงเพลงในงานเลี้ยงดังออกมา พระมารดาเสด็จกลับก่อนอย่างไม่ไว้หน้าใคร แต่ซิลบาสเตียนไม่ได้กลับตาม ยังอยู่พูดคุยกับคนในงาน ส่วนพระบิดาดูจะกริ้วกับคำถามของเขาเสด็จกลับไปก่อนเช่นกัน&nbsp;</font></div><div><font style="font-size: 19px;"><br></font></div><div><font style="font-size: 19px;">&nbsp;“ฝ่าบาท..” เรนิสถามขึ้นมาอยากหวาดๆ “ทุกคนรอให้เราเต้นรำอยู่”</font></div><div><font style="font-size: 19px;">เมื่อเขาเป็นเจ้าภาพงานไม่ได้เต้นรำ ดังนั้นในงานไม่มีใครเต้นรำ งานรื่นเริงเหมือนยังไม่ได้เริ่ม</font></div><div><font style="font-size: 19px;">เขาโค้งให้เธอตามมารยาทและส่งมือให้เธอ ยามเธอยื่นมือกลับมาให้เขารับและโอบเธอไว้ &nbsp;ความรู้สึกเขากลับบรรยายไม่ถูก</font></div><div><font style="font-size: 19px;">มันเป็นความขมปนความหวาน เหมือนความสุขที่ได้ย้อนอดีตแต่ก็เศร้าในขณะเดียวกัน</font></div><div><font style="font-size: 19px;"><br></font></div><div><font style="font-size: 19px;">“ฝ่าบาท ประชวรหรือเปล่า” เรนิสเอียงคอถามเขา</font></div><div><font style="font-size: 19px;">“ไม่ได้เต้นรำมานาน แค่ไม่ชิน” เขาพูดสั้นๆ</font></div><div><font style="font-size: 19px;">พอเขาไม่ได้มีท่าทีกดดันเหมือนก่อนหน้านี้ เธอเริ่มผ่อนคลายขึ้นมา “ที่จริงเราเพิ่งเต้นรำกันตอนงานปีใหม่”</font></div><div><font style="font-size: 19px;">เขายิ้มฝืนๆ สำหรับเธออาจจะใช่ สำหรับเขา การเต้นรำครั้งสุดท้ายนานมากแล้ว ตั้งแต่ปีใหม่ปีที่เขาเรียนจบ…หลังจากวันที่เขาทะเลาะกับเธอในห้องนอนของเธอ หลังจากนั้นทั้งเขาและเธอไม่เคยเต้นรำกันอีก และเขาไม่เคยเต้นรำกับใครเช่นกัน ไม่ว่าจะเป็นงานปีใหม่หรืองานแต่งงาน</font></div><div><font style="font-size: 19px;"><br></font></div><div><font style="font-size: 19px;">เสียงเพลงจบลง เขาสบตากับหญิงสาวคนหนึ่งที่ในห้องโถง…เฌอร์</font></div><div><font style="font-size: 19px;"><br></font></div><div><font style="font-size: 19px;">เธอมองเขาด้วยสายตาโศก เธอมักจะมองเขาแบบนี้หลายครั้งตอนเขาอยู่กับผู้หญิงคนอื่น</font></div><div><font style="font-size: 19px;">เขาแต่งงานกับเธอ อยู่ด้วยกันมาหลายปี ยอมรับว่าผูกพันเหมือนเพื่อนคนหนึ่ง แต่มันไม่เคยมีความรัก</font></div><div><font style="font-size: 19px;">เวลาอยู่กับเธอ เขาพยายามคุมตัวเองไม่ให้เย็นชามากนัก อย่างไรก็ตามเธอดูจะรับเขาได้ทุกรูปแบบ ไม่ว่าเขาจะดีหรือเลว</font></div><div><font style="font-size: 19px;">“ฝ่าบาท ท่านหญิงเฌอร์มองฝ่าบาทอีกแล้ว” เสียงคนด้านข้างเรียกสติเขากลับมา&nbsp;</font></div><div><font style="font-size: 19px;">“เธอคิดมากเกินไป” เขาตัดบท หยุดเท้าและคลายอ้อมแขนออก “ฉันเบื่องานเต้นรำ อยากจะออกไปที่ระเบียง เธอจะอยู่ในนี้หรือไปด้วยกันก็ได้”</font></div><div><font style="font-size: 19px;"><br></font></div><div><font style="font-size: 19px;">พระจันทร์วันนี้ไม่เต็มดวงเสียทีเดียว อีกสองวันกว่าจะถึงวันที่พระจันทร์เต็มดวง</font></div><div><font style="font-size: 19px;">เขามองออกไปรอบๆ เขาอยู่ที่นี่มากี่ปีแล้ว มองออกจากระเบียงนี้นานเท่าไหร่</font></div><div><font style="font-size: 19px;">เสียงฝีเท้าเดินเข้ามาใกล้ มือขาวนวลส่งเครื่องดื่มมาให้เขาแก้วหนึ่ง เขารับเอาไว้</font></div><div><font style="font-size: 19px;"><br></font></div><div><font style="font-size: 19px;">“เธอชอบฉันงั้นหรือ” ไม่ต้องนับเรื่องที่เขามีพรสวรรค์ในการมองสีหน้าคน เด็กสาวตรงหน้าเก็บความรู้สึกไม่เป็น คิดอะไรสีหน้าเธอแสดงออกมาจนหมด ใครๆก็ดูออก</font></div><div><font style="font-size: 19px;">เธอพยักหน้า ใบหน้าแดงระเรื่อ</font></div><div><font style="font-size: 19px;"><br></font></div><div><font style="font-size: 19px;">“เธอชอบฉันเพราะอะไร”</font></div><div><font style="font-size: 19px;">เธอก้มหน้าลงอย่างเอียงอาย “เราเป็นคู่หมั้นกันมาหลายปีแล้ว”</font></div><div><font style="font-size: 19px;">“เธออยากแต่งงานกับฉันงั้นหรือ”&nbsp;</font></div><div><font style="font-size: 19px;">เธอพยักหน้า ใบหน้าเธอมีสีแดงระเรื่อขึ้นมา</font></div><div><font style="font-size: 19px;">“เพราะอะไร เพราะฉันเป็นเจ้าชาย”</font></div><div><font style="font-size: 19px;"><br></font></div><div><font style="font-size: 19px;">เธออายุแค่นี้ จะชอบเขาได้อย่างไร เด็กสาวตรงหน้าน่าจะยังเด็กเกินกว่าจะรู้จักความรักด้วยซ้ำ</font></div><div><font style="font-size: 19px;">เธอดูแปลกใจกับคำถามนั้นท่าทางงุนงง “ฝ่าบาทก็เป็นเจ้าชาย”</font></div><div><font style="font-size: 19px;">“ถ้าฉันเป็นลูกนอกสมรส หรือว่าเป็นคนธรรมดา” ความรู้สึกขมในปากผุดขึ้นมาเวลาคำๆนี้หลุดออกจากปากเขา เรื่องนี้เหมือนเป็นแผลในใจของเขามาหลายปี “เธอยังอยากจะแต่งงานกับฉันไหม”</font></div><div><font style="font-size: 19px;"><br></font></div><div><font style="font-size: 19px;"><br></font></div><div><font style="font-size: 19px;">Writer’s note: แต่ละตอนภาคนี้ยาวมากค่ะ หกพันกว่าคำทุกตอน (สองหมื่นกว่าตัวอักษร) กำลังคิดว่าจะอัปอาทิตย์ละครั้งรวดเดียว หรืออัปทีละสามพันกว่าคำ แต่อาทิตย์ละสองครั้งดี แบบไหนดีกว่าคะ</font></div><div><font style="font-size: 19px;"><br></font></div><div><font style="font-size: 19px;">ชี้แจงกันนิดนึงค่ะ</font></div><div><font style="font-size: 19px;">คาแร็คเตอร์ซีริล จริงๆก็คล้ายเดิม แค่อายุเปลี่ยน ตอนภาคแรกเป็นเจ้าชายที่พยายามจะเป็นรัชทายาท ไม่แสดงนิสัยตัวเองออกมาเพราะคิดว่าแบบนุ่มๆจะเป็นที่นิยมมากกว่า แต่ภาคนี้คือเป็นพระราชามีอำนาจสูงสุดมายี่สิบกว่าปี ทั้งเผด็จการทั้งเฮี้ยบ เลิกเสแสร้งไปนานละ ที่แสดงออกเป็นตัวตนจริงๆสมัยเป็นพระราชา</font></div><div><font style="font-size: 19px;"><br></font></div><div><font style="font-size: 19px;">ส่วนที่เชียร์ซีริลกับเรนิสเวอร์ชั่นพัง…อันนั้นไม่ทำเพราะเกรงใจจอมมารค่ะ หัวเราะเบาๆ รู้สึกว่าเคมีคู่นั้นเข้ากันมากกว่า</font></div><div><font style="font-size: 19px;"><br></font></div><div><font style="font-size: 19px;">ถ้าจะทำ…ต้องรื้อใหม่ให้นังเอสประกอบระเบิดผิดพลาดก่อนหนูเจนจะซัดจอมมารตาย…แต่ไรท์ส่งนังเอสไปนิยายจีนแล้ว ตามกลับมาไม่ทัน</font></div><div><font style="font-size: 19px;">แต่ไรท์ชอบซีริลภาคนี้กับเรนิสต้นฉบับนะ ให้ความรู้สึกว่าเหมาะกันดี&nbsp;</font></div><div><font style="font-size: 19px;"><br></font></div><div><font style="font-size: 19px;">อารมณ์อาจารย์เฮี้ยบๆกับลูกศิษย์ที่ไม่เอาอ่าว…ได้แรงบันดาลใจมาจากซือฝุกับศิษย์ไม่ได้ความแถวๆนี้(ไม่ใช่ไรท์นะ อย่าเข้าใจผิด)</font></div><div><font style="font-size: 19px;"><br></font></div><div><font style="font-size: 19px;">เรนิส อัพเกรด เป็นนางร้าย LV2 ได้รับสกิลตัวอิจฉาชั้นสูง</font></div><div><font style="font-size: 19px;"><br></font></div><div><font style="font-size: 19px;">ปล. แอบแปลกใจ เดิมพอรู้อยู่บ้างว่า ซีริลมีคนชอบไม่น้อยแต่ไม่ค่อยแสดงตัวเพราะกลัวถูกฝ่ายตรงข้ามถล่ม…แต่พออัปภาคนี้ถึงรู้ว่ามีFCเยอะกว่าที่คิดนะคะ</font></div><div><br></div><script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 154 _ ภาคพิเศษของซีริล บทที่ 2_7 _ Dek-D.com - Writer_files/adx.js.download"></script>
<script language="JavaScript" type="text/javascript">
