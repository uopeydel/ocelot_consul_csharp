
			<div id="story-content" class="story chapter prevent-user-select">
				
<div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;">เรนิสครุ่นคิดอยู่นานครู่ใหญ่ เธอดูจะตอบคำถามนี้ไม่ได้ เขายิ้มเยาะตัวเองอย่างฝืดเฝื่อน</font></div><div><font style="font-size: 24px;">“ถ้าตอบผิด ต้องไปคุกเข่าในวิหารหรือเปล่า” เธอถามเขาด้วยสีหน้าจริงจัง</font></div><div><font style="font-size: 24px;">นี่เธอคิดว่านี่เป็นโจทย์ปัญหางั้นหรือ&nbsp;</font></div><div><font style="font-size: 24px;"><br></font></div><div><font style="font-size: 24px;">เขาส่ายหน้าเป็นเชิงปฏิเสธ “ไม่ต้อง”&nbsp;</font></div><div><font style="font-size: 24px;"><br></font></div><div><font style="font-size: 24px;">“ถ้าเจ้าชายเป็นลูกนอกสมรส หรือเป็นสามัญชนจริง” เธอมองหน้าเขาพร้อมกับใช้ความคิดอย่างหนักหน่วง คิ้วแทบจะขมวดเป็นปม “ฝ่าพระบาทจะทรงอนุญาตให้เราแต่งงานกันไหม”</font></div><div><font style="font-size: 24px;"><br></font></div><div><font style="font-size: 24px;">เขาชะงัก&nbsp;</font></div><div><font style="font-size: 24px;">“หม่อมฉันก็จะเป็นทายาทตระกูลหลัก จะแต่งงานต้องขอพระราชานุญาต” เธอทำหน้าคิดต่อ “แต่อเล็กซิสคงไม่ชอบใจ เขาจะไม่ได้เป็นผู้ครองแคว้น”</font></div><div><font style="font-size: 24px;"><br></font></div><div><font style="font-size: 24px;">“อือ..เขาคงไม่พอใจ” ความรู้สึกอบอุ่นแทรกซึมเข้ามาในความว่างเปล่า ไม่ว่าเธอจะหมายความอย่างนั้นจริงๆไหม อย่างน้อยคำตอบของเธอทำให้เขารู้สึกดี</font></div><div><font style="font-size: 24px;"><br></font></div><div><font style="font-size: 24px;">“ที่เรียนมาสองสามเดือนนับว่าไม่ได้เสียเปล่า อย่างน้อยเธอรู้จักคิดเป็น” เขาเสไปชมเธอเรื่องอื่น ราวกับเรื่องนี้เป็นโจทย์ปัญหาให้เธอคิดเล่นๆ ไม่ได้มีความหมายจริงจัง&nbsp;</font></div><div><font style="font-size: 24px;"><br></font></div><div><font style="font-size: 24px;">“แต่เธอยังคิดไม่พอ หากคิดให้รอบคอบ ลูกนอกสมรสไม่มีสินเดิมตอนแต่งงาน ดังนั้นตระกูลเธอแทบไม่ได้ประโยชน์อะไร สามัญชนยิ่งแย่ใหญ่ ไม่มีอะไรเลย”</font></div><div><font style="font-size: 24px;"><br></font></div><div><font style="font-size: 24px;">“แต่ถ้าฝ่าพระบาททรงอนุญาต ต้องมีของขวัญชิ้นใหญ่ๆให้แน่นอน” เธอเถียงขึ้นมาทำท่าคิดต่อ “ลูกนอกสมรสก็ลูกเหมือนกัน ถึงไม่มีฐานะแต่ก็เป็นลูก”</font></div><div><font style="font-size: 24px;"><br></font></div><div><font style="font-size: 24px;">ลูกนอกสมรสก็ลูกเหมือนกัน…เขาไม่เคยคิดถึงข้อนี้มาก่อน</font></div><div><font style="font-size: 24px;"><br></font></div><div><font style="font-size: 24px;">“ส่วนสามัญชน…” เธอทำท่าคิด “ฝ่าบาทเคยตรัสเองว่าถ้ามีความสามารถอาจจะดีกว่าชนชั้นสูงไร้ความสามารถก็ได้”</font></div><div><font style="font-size: 24px;"><br></font></div><div><font style="font-size: 24px;">เขาเงียบไป เขาเคยพูดประโยคนั้นขึ้นมาจริงๆ เพื่อเป็นการกระตุ้นให้เธอขยันขึ้น… แต่เขาไม่ได้หมายความแบบนั้น</font></div><div><font style="font-size: 24px;">ความแตกต่างระหว่างชนชั้น มันก้าวข้ามได้ยาก</font></div><div><font style="font-size: 24px;"><br></font></div><div><font style="font-size: 24px;">“หลังจากที่อ่านหนังสือการปกครองมาตั้งหลายเล่ม การเป็นพระราชามีแต่เรื่องปวดหัว” เธอพูดขึ้นมาลอยๆ</font></div><div><font style="font-size: 24px;">เขาอดหัวเราะไม่ได้ “เด็กโง่ คิดอะไรตื้นเขิน” แต่เด็กโง่ๆอย่างเธอยังคิดออกเลยว่ามันมีแต่เรื่องปวดหัว</font></div><div><font style="font-size: 24px;"><br></font></div><div><font style="font-size: 24px;">เธอยิ้มให้เขาอย่างเก้อๆ “ฝ่าบาท…เรื่องแบบนี้เอามาล้อเล่นไม่ดีนะเพคะ ใครได้ยินจะเอาไปลือ”</font></div><div><font style="font-size: 24px;">“อือ ฉันรู้” เขารู้ดีว่าข่าวลือเรื่องนี้เวลามันออกไปจะเป็นเช่นไร</font></div><div><font style="font-size: 24px;"><br></font></div><div><font style="font-size: 24px;">แต่เขาต้องการคำตอบเรื่องนี้ มันติดค้างในใจเขามานาน</font></div><div><font style="font-size: 24px;">มันน่าจะต้องมีวิธีสักวิธี ที่จะได้คำตอบเรื่องนี้ออกมา</font></div><div><font style="font-size: 24px;"><br></font></div><div><font style="font-size: 24px;">ผ่านไปหลายเดือน ภารกิจเปลี่ยนลูกเป็นตัวใหม่ของเขาให้เป็นหงส์ดูจะค่อนข้างประสบความสำเร็จ ความรู้ของเธอเริ่มเข้าที่เข้าทางขึ้นมาก</font></div><div><font style="font-size: 24px;"><br></font></div><div><font style="font-size: 24px;">แต่วิชาที่เธอเรียนได้ย่ำแย่ที่สุดเห็นจะเป็นวิชาสมุนไพรและวิชาปรุงยา เรื่องนี้เขาไม่มีความรู้เช่นกัน</font></div><div><font style="font-size: 24px;"><br></font></div><div><font style="font-size: 24px;">ไม่มีความรู้ ใช่ว่าจะเรียนรู้ไม่ได้ เขาตัดสินใจลองศึกษาเรื่องพวกนี้ดู และสั่งให้คนสร้างเรือนกระจกสะสมสมุนไพรไว้ในวังรวมถึงหาสมุนไพรหายากมาเก็บไว้ รวมถึงเริ่มอ่านตำราพวกนั้นบ้าง</font></div><div><font style="font-size: 24px;"><br></font></div><div><font style="font-size: 24px;">“บางทีถ้าเคยเห็นของจริง อาจจะเสกมันขึ้นมาได้ง่ายกว่าของที่ไม่เคยเห็น”&nbsp;</font></div><div><font style="font-size: 24px;">เขาบอกเธอตอนที่เธอมาในเรือนกระจกครั้งแรก</font></div><div><font style="font-size: 24px;"><br></font></div><div><font style="font-size: 24px;">พอเริ่มศึกษาไปได้สักพัก เขาไม่เข้าใจ มันไม่ได้ยากอะไรเลยกับการแยกชนิดของต้นไม้ ทำไมเด็กคนนั้นถึงเสกสมุนไพรผิดๆถูกๆ แต่พอเห็นขอบตาคล้ำเหมือนคนอดนอนของเธอ เขาต่อว่าเธอไม่ลง</font></div><div><font style="font-size: 24px;">“เมื่อคืนนอนน้อยอย่างนั้นหรือ”</font></div><div><font style="font-size: 24px;"><br></font></div><div><font style="font-size: 24px;">“กลัวว่าจะอ่านตำราจบไม่ทันตามกำหนด เลยนอนดึกติดกันมา 2-3 วันแล้ว”</font></div><div><font style="font-size: 24px;">เขาถอนหายใจ..เริ่มสงสัย หรือว่าเขาจะเข้มงวดเกินไป เห็นแก่ที่เธออดนอนหลายวัน เขาตัดสินใจถามคำถามง่ายๆเพื่อให้เธอตอบไม่ผิด</font></div><div><font style="font-size: 24px;"><br></font></div><div><font style="font-size: 24px;">เขาคลี่ยิ้มบางๆด้วยความพึงพอใจเมื่อเห็นเด็กสาวตรงหน้าตอบคำถามได้ถูกหมด</font></div><div><font style="font-size: 24px;">“ไม่เลว” เขาออกปากชม “อย่างน้อยสัปดาห์นี้ไม่ต้องไปคุกเข้าหน้าแท่นบูชา”</font></div><div><font style="font-size: 24px;">ไม่ต้องไปก็ดี ตอนนี้ข่าวลือในเมืองหลวงหนาหูมากว่าเธออยากจะไปเป็นนักบวชหญิงถึงขั้นไปสวดภาวนาบ่อยๆ</font></div><div><font style="font-size: 24px;"><br></font></div><div><font style="font-size: 24px;">นิสัยชอบอาละวาดของลูกเป็ดตัวใหม่ของเขาดีขึ้นมาก ส่วนเรื่องเอาแต่ใจตัวเองไม่ต้องพูดถึง ต่อหน้าเขาไม่เคยมีให้เห็น แต่ลับหลังนั่นเขาไม่รับรู้ ถือว่าเขามองไม่เห็น เอาเป็นว่าเธอจะทำนิสัยเสียเอาแต่ใจที่ไหนก็ได้อย่ามาทำให้เขาเห็นเป็นพอ</font></div><div><font style="font-size: 24px;"><br></font></div><div><font style="font-size: 24px;">เท่าที่ได้ยินมา เธอเลิกนิสัยพวกนั้นไปแล้ว สายของเขาในบ้านของเธอรายงานมาว่า คำพูดตำหนิผู้คนของเธอเปลี่ยนไป จากที่อาละวาดขว้างปาข้าวของ</font></div><div><font style="font-size: 24px;"><br></font></div><div><font style="font-size: 24px;">เวลาไม่ได้ดั่งใจ กลายเป็นการตำหนิสาวใช้ด้วยคำพูดและสายตาเย็นชา เช่น “ทำงานไม่ได้ความเอาเสียเลย” หรือไม่ก็ “ทำไมคิดอะไรตื้นเขินแบบนี้”</font></div><div><font style="font-size: 24px;"><br></font></div><div><font style="font-size: 24px;">ไม่เห็นแปลกอะไร ถ้าทำงานไม่ได้ความ คิดอะไรตื้นเขิน ย่อมสมควรถูกตำหนิ… เวลาตำหนิผู้คนจะให้ใช้แววตาอบอุ่นได้อย่างไร</font></div><div><font style="font-size: 24px;"><br></font></div><div><font style="font-size: 24px;">แต่นิสัยขี้อิจฉาของเธอกลับไม่ดีขึ้นเท่าไรนัก ความไม่ชมชอบของเธอที่มีต่อเด็กสาวสามัญชนอย่างเจนนี่ไม่ลดลงสักนิด เขาแปลกใจอยู่บ้าง เมื่อก่อนเธอเคยช่วยเจนนี่จนกล้าปะทะกับเขาด้วยซ้ำ ตอนนี้ความรู้สึกที่มีต่ออีกฝ่ายกลับกลายเป็นไม่ชอบอย่างรุนแรง</font></div><div><font style="font-size: 24px;"><br></font></div><div><font style="font-size: 24px;">“เด็กผู้หญิงคนนั้นมีอะไรดี ใครๆก็ชอบเธอ” เรนิสบ่นกระปอดกระแปด “ตอนนี้แม่นั่นลงทั้งงานประลอง ทั้งยังเป็นนางเอกละครเวที อะไรที่จะทำให้โดดเด่น แม่นั่นรับไปหมด”</font></div><div><font style="font-size: 24px;"><br></font></div><div><font style="font-size: 24px;">“หน้าตาก็ขี้เหร่ขนาดนั้น ทำไมใครๆถึงได้ชอบ”</font></div><div><font style="font-size: 24px;"><br></font></div><div><font style="font-size: 24px;">“หน้าตาขี้เหร่” เขาทวนคำขึ้นมา ขณะที่สายตาไม่ได้ละจากสมุดบันทึกบนโต๊ะ</font></div><div><font style="font-size: 24px;">ถึงแม้เขาจะไม่ชอบเจนนี่ แต่เขาก็ไม่เคยมองว่าเธอขี้เหร่</font></div><div><font style="font-size: 24px;">น้ำเสียงแบบนั้น ชัดเจนว่าอิจฉาคนอื่นอยู่</font></div><div><font style="font-size: 24px;"><br></font></div><div><font style="font-size: 24px;">“ใช่ ขี้เหร่ สวยไม่เท่าฉันเลยสักนิด แต่กลับได้เป็นนางเอกละคร”</font></div><div><font style="font-size: 24px;"><br></font></div><div><font style="font-size: 24px;">“เธออยากเป็นนางเอกละครเวทีงั้นหรือ” เขาเงยหน้าจากโต๊ะหนังสือขึ้นมาถามเธอ สีหน้าท่าทางเธอตอนนี้เหมือนเด็กขี้อิจฉาพ่วงหลงตัวเอง พูดออกมาได้ว่าคนอื่นสวยไม่เท่าตัวเอง</font></div><div><font style="font-size: 24px;"><br></font></div><div><font style="font-size: 24px;">เธอถอนหายใจ “ถึงอยากเป็นก็เป็นไม่ได้ ไม่มีเวลาซ้อมละคร ถ้ามัวแต่ซ้อมละครคงต้องไปคุกเข่าในวิหารติดๆกันแน่นอน”</font></div><div><font style="font-size: 24px;"><br></font></div><div><font style="font-size: 24px;">เขาเหยียดยิ้มออกมา “รู้แบบนั้นก็ดีแล้ว ส่วนเรื่องประลองไม่ต้องคิด ฉันไม่อยากให้เธอแพ้ต้องขายหน้าบนเวที ฉันจะเสียหน้าไปด้วย”</font></div><div><font style="font-size: 24px;"><br></font></div><div><font style="font-size: 24px;">เธอก้มหน้างุด สีหน้าน้อยใจ</font></div><div><font style="font-size: 24px;">“แล้วที่บอกว่าใครๆก็ชอบเจนนี่ มีใครบ้าง”</font></div><div><font style="font-size: 24px;">“ก็มี เซียร์”</font></div><div><font style="font-size: 24px;"><br></font></div><div><font style="font-size: 24px;">อารมณ์ของเขาเสียขึ้นมาทันทีเพราะคำเรียกขาน ในวังนอกจากพระมารดาแล้วไม่มีใครเรียกซิลบาสเตียนแบบนั้น น้ำเสียงเขาเย็นชาราวกับน้ำแข็งบนยอดภูเขา “พวกเธอสนิทกันจนเรียกกันแบบนี้ตั้งแต่เมื่อไหร่”</font></div><div><font style="font-size: 24px;"><br></font></div><div><font style="font-size: 24px;">“เซียร์เป็นคนบอกให้เรียกแบบนี้ได้” เธอแย้งเบาๆ</font></div><div><font style="font-size: 24px;"><br></font></div><div><font style="font-size: 24px;">“ฉันไม่ชอบ” เขามองหน้าเธอ สายตากดดัน เด็กสาวทำหน้างุนงงอยู่ครู่หนึ่งแล้วพยักหน้าว่าเธอเข้าใจ</font></div><div><font style="font-size: 24px;"><br></font></div><div><font style="font-size: 24px;">“ก็มีแวน อเล็กซิส เจ้าชายอองตัวร์ อาจจะรุ่นพี่มิคาเอลด้วย” คราวนี้เธอตัดชื่อน้องชายของเขาออกไปอย่างรวดเร็ว พอพูดจบเธอก็จ้องหน้าเขาเงียบๆ</font></div><div><font style="font-size: 24px;">เขาเลิกคิ้วเป็นเชิงถามว่าเธออยากจะพูดอะไรต่อ</font></div><div><font style="font-size: 24px;"><br></font></div><div><font style="font-size: 24px;">“แล้วซีริลชอบผู้หญิงคนนั้นไหม”</font></div><div><font style="font-size: 24px;"><br></font></div><div><font style="font-size: 24px;">“ผู้หญิง…” เขาทวนคำพูดของเธอ สำหรับเขา เจนนี่ตอนนี้เป็นแค่เด็กอีกเหมือนกัน&nbsp;</font></div><div><font style="font-size: 24px;">เขารู้สึกอย่างไรกับเจนนี่งั้นหรือ…ตัวปัญหาชัดๆ เห็นหน้าแล้วไม่สบอารมณ์ มันทำให้เขานึกถึงเรื่องเก่าๆ</font></div><div><font style="font-size: 24px;">“ฉันไม่ชอบ”</font></div><div><font style="font-size: 24px;"><br></font></div><div><font style="font-size: 24px;">แววตาเธอสุกใสขึ้นมาทันทีเหมือนเด็กที่ได้พรรคพวกเพิ่มมาอีกคน</font></div><div><font style="font-size: 24px;">“และฉันก็ไม่ชอบพวกทำเรื่องไร้สาระ ความคิดตื้นเขินด้วย”</font></div><div><font style="font-size: 24px;"><br></font></div><div><font style="font-size: 24px;">หน้าที่ระรื่นของเธอสลดลงอีกครั้ง เธอก้มหน้ากลับไปอ่านหนังสือต่อ เขาอดหัวเราะในใจไม่ได้</font></div><div><font style="font-size: 24px;"><br></font></div><div><font style="font-size: 24px;">เขาไม่เข้าใจอยู่บ้าง เด็กสาวที่ใครๆต่างชื่นชอบคนนั้น มีคนชื่นชอบไม่เพียงพอหรืออย่างไร ถึงได้เข้าหาเขา</font></div><div><font style="font-size: 24px;"><br></font></div><div><font style="font-size: 24px;">ในช่วงชั่วโมงเรียน เขาไม่สนใจเธอ เธอกลับไม่ลดความพยายาม</font></div><div><font style="font-size: 24px;"><br></font></div><div><font style="font-size: 24px;">วันหนึ่งขณะที่เขานั่งรับประทานอาหารกับแวน นั่งฟังคำวิจารณ์เรื่องนั้นเรื่องนี้โดยเฉพาะเรื่องผู้หญิงของแวนไปเรื่อยๆ พร้อมกับคิดถึงลูกชายหัวแดงหลายคนของคนตรงหน้า นิสัยแต่ละคนไม่ได้ต่างจากพ่อสักนิดเดียว</font></div><div><font style="font-size: 24px;"><br></font></div><div><font style="font-size: 24px;">เด็กสาวหน้าตาสะสวยคนนั้นกลับมาขอนั่งรวมโต๊ะด้วย</font></div><div><font style="font-size: 24px;">เพื่อนสนิทของเขาไม่ปฏิเสธ ดวงตาเป็นประกาย แถมลุกมาเลื่อนเก้าอี้ให้เธอนั่ง</font></div><div><font style="font-size: 24px;"><br></font></div><div><font style="font-size: 24px;">บริการกันขนาดนี้ ไม่อุ้มมานั่งตักเลยล่ะ เขาค่อนแคะเพื่อนสนิทในใจ</font></div><div><font style="font-size: 24px;"><br></font></div><div><font style="font-size: 24px;">“รุ่นพี่คะ” เธอหันมายิ้มหวานหยาดเยิ้มให้กับเขา “ฉันจะลงประลอง อยากได้คู่ซ้อมการใช้เวทสายฟ้า”</font></div><div><font style="font-size: 24px;"><br></font></div><div><font style="font-size: 24px;">เขาขมวดคิ้วอย่างอดไม่ได้ คนที่มีเวทนี้ทั้งโรงเรียนมีแค่เขากับเธอเท่านั้น ถ้าต้องการคู่ซ้อม จะเป็นคนอื่นไม่ได้นอกจากเขา</font></div><div><font style="font-size: 24px;"><br></font></div><div><font style="font-size: 24px;">แต่เธอไม่ใช่พระราชินี หรือเธอคิดว่ามีคนชอบเธอเยอะๆแล้วเธอจะเหมือนราชินีในตำนานที่มีอัศวินรายล้อมยินดีเสี่ยงตายรับใช้ ถึงอย่างนั้นเขาเป็นเจ้าชาย ไม่ใช่อัศวินที่มีหน้าที่ปกป้องสาวงาม ทำไมต้องตามใจเธอ</font></div><div><font style="font-size: 24px;"><br></font></div><div><font style="font-size: 24px;">หลายปีมานี้เขาแทบไม่เคยต้องออกแรงสู้กับใคร ยกเว้นเวลาสอนเซลด้า ส่วนถ้ามีคนร้ายบุกมานั่นเป็นหน้าที่องครักษ์ หากเขาต้องลงมือเองนั่นแปลว่าองครักษ์ของเขาไร้ความสามารถ บ่งบอกว่าเจ้านายอย่างเขาก็ไร้ความสามารถในการคัดเลือกคน</font></div><div><font style="font-size: 24px;"><br></font></div><div><font style="font-size: 24px;">“ฉันไม่ค่อยมีเวลา”</font></div><div><font style="font-size: 24px;"><br></font></div><div><font style="font-size: 24px;">ดวงตาเธอมีแววตัดพ้อ ใบหน้าสวยนั้นดูสลดอย่างน่าสงสาร “ไม่เป็นไรค่ะ ฉันฝึกเองก็ได้”</font></div><div><font style="font-size: 24px;"><br></font></div><div><font style="font-size: 24px;">เมื่อหญิงงามถูกปฏิเสธ ย่อมมีผู้กล้าออกหน้าให้ แวนออกปากช่วยพูดแทนเธอ</font></div><div><span style="font-size: 24px;">&nbsp;“ซีริล สละเวลาเล็กๆน้อยๆช่วยซ้อมให้รุ่นน้องหน่อยจะเป็นอะไรไป”</span></div><div><font style="font-size: 24px;">เจนนี่ยิ้มหวานให้แวนแล้วมองมาทางเขาอย่างร้องขอ “ได้ไหมคะรุ่นพี่”</font></div><div><font style="font-size: 24px;"><br></font></div><div><font style="font-size: 24px;">เมื่ออยากได้เขาเป็นคู่ซ้อม…เขาก็ยินดีเป็นให้ เขายิ้มตอบกลับเธออย่างอ่อนโยน แล้วตอบด้วยน้ำเสียงนุ่มนวล “ถ้าเธออยากให้ฉันช่วยซ้อมให้จริงๆก็ย่อมได้ แล้วเธอสะดวกจะนัดซ้อมกับฉันเมื่อไหร่ล่ะ เอาในชั่วโมงเรียนดีไหม จะได้มีอาจารย์ช่วยชี้แนะ”</font></div><div><font style="font-size: 24px;"><br></font></div><div><font style="font-size: 24px;">เขายืนมองเด็กสาวในชุดเครื่องแบบภาคสนามที่ยืนอยู่ฝั่งตรงกันข้าม แล้วพยักหน้าให้เธอเริ่มลงมือก่อนพร้อมรอยยิ้มบางๆ</font></div><div><font style="font-size: 24px;"><br></font></div><div><font style="font-size: 24px;">เธอส่งรอยยิ้มหวานหยาดเยิ้มมาให้เขา…เห็นแก่รอยยิ้มของเธอและเห็นแก่ที่เธอเป็นผู้หญิง อีกทั้งเขาเป็นสุภาพบุรุษ ไม่ได้มีนิสัยชอบอัดผู้หญิงเหมือนน้องชายลูกแหง่ เขาจะออมมือให้…เล็กน้อย</font></div><div><font style="font-size: 24px;"><br></font></div><div><font style="font-size: 24px;">เธอร่ายเวทสายฟ้าพุ่งมาที่เขาตรงๆ เขาใช้เวทแบบเดียวกันปัดไปให้สายฟ้าสองเส้นกระแทกกับเพดานเป็นรอยไหม้จางๆ หลังจากนั้นปล่อยให้เธอลงมืออีก 5-6 ครั้งต่อๆกัน ถือเป็นการออมมือ</font></div><div><font style="font-size: 24px;"><br></font></div><div><font style="font-size: 24px;">อาจารย์หญิงสาวที่สอนวิชานี้พยักหน้าอย่างพึงพอใจในความก้าวหน้าของเจนนี่</font></div><div><font style="font-size: 24px;"><br></font></div><div><font style="font-size: 24px;">เขาถอยห่างจนไปสุดขอบสนามแล้วมองหน้าเธอเป็นเชิงบอกว่าเขาจะลงมือแล้ว</font></div><div><font style="font-size: 24px;"><br></font></div><div><font style="font-size: 24px;">หลังจากนั้น สิ่งที่เกิดขึ้นทำให้อาจารย์เวทอ้าปากค้างอย่างตกตะลึง และความวุ่นวายอลหม่านเกิดขึ้นตามมา</font></div><div><font style="font-size: 24px;"><br></font></div><div><font style="font-size: 24px;">เขาร่ายเวทสายฟ้าไปถล่มเจนนี่ 16 ครั้งในการร่ายเวทครั้งเดียว…เด็กสาวทรุดลงไปนอนกองกับพื้น เสื้อผ้ามีรอยไหม้เป็นหย่อมๆพร้อมกับผิวหนังบางส่วนมีรอยพุพองและไหม้เกรียม เส้นผมยุ่งเหยิง</font></div><div><font style="font-size: 24px;"><br></font></div><div><font style="font-size: 24px;">พื้นสนามแตกเป็นเสี่ยงๆ ผนังด้านหลังเจนนี่เต็มไปด้วยรอยไหม้รวมถึงเพดานด้วย</font></div><div><font style="font-size: 24px;"><br></font></div><div><font style="font-size: 24px;">พอได้สติ อาจารย์รีบตามอาจารย์ท่านอื่นและผู้เยียวยามาอย่างรวดเร็ว นี่เป็นเหตุผลให้เขาเลือกซ้อมต่อหน้าอาจารย์ ไม่อย่างนั้นเขาต้องวุ่นวายตามผู้เยียวยามาช่วยรักษาเธอ</font></div><div><font style="font-size: 24px;"><br></font></div><div><font style="font-size: 24px;">ที่จริงแล้วเขาออมมือให้ ตอนที่เขาสาธิตให้เซลด้าดูเขาเคยเรียกสายฟ้าได้สูงสุด 64 ครั้งในการร่ายเวทครั้งเดียวด้วยซ้ำ ถึงแม้เขายังพัฒนาพลังเวทของตัวเองกลับมาไม่ได้เท่าเดิม แต่การเรียกสายฟ้ามาพร้อมกัน 16 สายไม่ใช่เรื่องหนักหนาอะไร</font></div><div><font style="font-size: 24px;"><br></font></div><div><font style="font-size: 24px;">สนามฝึกซ้อมมีเกราะป้องกันเวทขั้นรุนแรง เพื่อไม่ให้นักเรียนได้รับบาดเจ็บสาหัส ไม่อย่างนั้นเจนนี่คงต้องห่อสมุนไพรทั้งตัวอยู่ร่วมเดือนเหมือนตอนเจ้าหญิงไร้พลังเวทนั่นโดนเล่นงาน</font></div><div><font style="font-size: 24px;"><br></font></div><div><font style="font-size: 24px;">เขาตีหน้าเศร้าสลด “ต้องขอโทษด้วย ไม่คิดเลยว่าจะควบคุมพลังเวทไม่ได้จนรุ่นน้องต้องบาดเจ็บ สนามซ้อมพังไปหมดแบบนี้ เสียใจจริงๆที่ทำให้เกิดเรื่องวุ่นวาย”</font></div><div><font style="font-size: 24px;"><br></font></div><div><font style="font-size: 24px;">เขาไม่ได้แสดงละครมาหลายปี แต่ฝีมือไม่ตกลงเลยสักนิด</font></div><div><font style="font-size: 24px;"><br></font></div><div><font style="font-size: 24px;">อาจารย์ที่เข้ามาทีหลังต่างปลอบใจเขา “อย่าได้รู้สึกผิดเลย การควบคุมพลังเวทไม่ใช่เรื่องง่าย ต่อไปต้องระวังมากกว่านี้”</font></div><div><font style="font-size: 24px;"><br></font></div><div><font style="font-size: 24px;">รู้สึกผิดงั้นหรือ…ไม่เลยสักนิดเดียว…ใครให้เธอคนนั้นมาตื้อขอเขาเป็นคู่ซ้อมให้ล่ะ</font></div><div><font style="font-size: 24px;"><br></font></div><div><font style="font-size: 24px;">คาดว่าต้องรักษาตัวอีกสักสองสัปดาห์ งานประลองครั้งนี้ เจนนี่คงต้องถอนตัว รวมถึงต้องถอนตัวจากการเป็นนางเอกละครด้วย</font></div><div><font style="font-size: 24px;"><br></font></div><div><font style="font-size: 24px;">เขาพอเข้าใจขึ้นมาเลาๆว่าทำไมน้องชายลูกแหง่เมื่อก่อนถึงได้รังแกคู่หมั้นและเพื่อนร่วมชั้นเรียนในสนามซ้อม…บางทีการรังแกคนที่เราไม่ชอบหน้าอย่างเปิดเผยแล้วไม่ถูกตำหนิ เป็นความรู้สึกดีๆอย่างบอกไม่ถูกเช่นกัน&nbsp;</font></div><div><font style="font-size: 24px;"><br></font></div><div><font style="font-size: 24px;">ก่อนเขาออกจากสนามซ้อมที่พังเละเทะ เขาได้ยินเสียงบรรดาอาจารย์วิจารณ์ไล่หลัง</font></div><div><font style="font-size: 24px;"><br></font></div><div><font style="font-size: 24px;">“เวทสายฟ้าที่มาติดๆกันแบบนั้น ฉันยังทำไม่ได้เลย”</font></div><div><font style="font-size: 24px;"><br></font></div><div><font style="font-size: 24px;">พอได้ข่าว เรนิสมีสีหน้าสดชื่นขึ้นมาทันที เขาอดคิดในใจไม่ได้ ลูกเป็ดขี้อิจฉาพอเห็นคนที่ไม่ชอบโชคร้ายแล้วอดดีใจในคราวเคราะห์ของคนอื่นไม่ได้</font></div><div><font style="font-size: 24px;">วันจันทร์ถัดมา เขาได้ขนมเค้กวนิลาก้อนหนึ่งจากเรนิส สายของเขารายงานมาว่าเธอลงทุนเข้าครัวทำเอง</font></div><div><font style="font-size: 24px;"><br></font></div><div><font style="font-size: 24px;">เขาตักชิมไปหลายคำแล้วพยักหน้า ฝีมือไม่เลว คาดว่าแม่ครัวกับคนรับใช้ที่ช่วยเธอทำคงมีฝีมือในการทำอาหาร</font></div><div><font style="font-size: 24px;"><br></font></div><div><font style="font-size: 24px;">หลังจากนั้นมา ไม่เคยมีใครเรียกร้องความสนใจจากเขาอีก รวมถึงไม่เคยมีอาจารย์คนไหนตามเขาไปเข้าห้องเรียน เขาไปเข้าเรียนตามหน้าที่ยกเว้นว่าจะมีเรื่องอื่นต้องทำ&nbsp;</font></div><div><font style="font-size: 24px;"><br></font></div><div><font style="font-size: 24px;">วิชาเวทสายฟ้า…เขาก็ไปเรียนเช่นกัน และตั้งใจว่าจะไปเรียนจนกว่าเจนนี่จะหายกลับมาเรียนตามปกติ</font></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;">เขาต้องมานั่งดูเด็กๆประลองเวทกัน ที่จริงแล้วเขาไม่ได้สนใจการประลองของเด็กพวกนี้นัก มันไม่ได้ประเทืองปัญญาสำหรับเขา แต่ที่ต้องมาเพราะมันเป็นการเรียนการสอนอย่างหนึ่งสำหรับคนด้านข้าง</font></div><div><font style="font-size: 24px;"><br></font></div><div><font style="font-size: 24px;">“เวทโจมตีแบบนี้ใช้ไม่ได้” เขาวิจารณ์ “อ่อนด้อย ถ้าโดนจังๆอย่างมากก็ได้แค่แผลถลอกเล็กน้อย”</font></div><div><font style="font-size: 24px;"><br></font></div><div><font style="font-size: 24px;">“แบบนี้ก็ใช้ไม่ได้ ถ้าโดนสวนกลับอาจจะกระเด็นมาโดนตัวเอง”&nbsp;</font></div><div><font style="font-size: 24px;"><br></font></div><div><font style="font-size: 24px;">“นั่นก็ไม่ได้เรื่อง” เขาส่ายหน้าทันที เมื่อมองดูคู่ประลองของอเล็กซิสที่โจมตีอีกฝ่ายในระยะประชิด “ถ้าคู่ต่อสู้หลบได้ จะถูกสวนกลับทันทีเพราะช่องโหว่เยอะ”</font></div><div><font style="font-size: 24px;">พอพูดจบ อเล็กซิสหลบการโจมตีนั้นและสวนกลับไปด้วยการชกจนคู่ต่อสู้กระเด็นตกเวที</font></div><div><font style="font-size: 24px;"><br></font></div><div><font style="font-size: 24px;">เด็กสาวด้านข้างเขามองหน้าเขาด้วยสายตาเหลือเชื่อ&nbsp;</font></div><div><font style="font-size: 24px;"><br></font></div><div><font style="font-size: 24px;">“เวทของแวนนั่นพอใช้ได้” เขาหมายถึงเวทดาบน้ำแข็งที่รัวเป็นชุดๆของแวน “ไม่เปิดช่องโหว่แต่ถ้าให้ดีต้องถี่กว่านี้”</font></div><div><font style="font-size: 24px;"><br></font></div><div><font style="font-size: 24px;">“ถ้าจะป้องกัน ควรใช้เวทไฟเป็นโล่เพราะถ้าเป็นลูกไฟอาจจะต้านไม่ทัน” เขาหัวเราะในคอ “น่าเสียดาย พี่ชายเธอไม่มีเวทไฟ รอบถัดมาถ้าพวกเขาเจอกันอาจจะสู้แวนไม่ได้ ถ้าแวนใช้เวทแบบนี้”</font></div><div><font style="font-size: 24px;"><br></font></div><div><font style="font-size: 24px;">“นั่นก็ดี หวังว่าแวนจะชนะ” เธอพูดลอยๆออกมา…</font></div><div><font style="font-size: 24px;"><br></font></div><div><font style="font-size: 24px;">การประลองจบลงในช่วงเย็น คู่ชิงชนะเลิศเป็นอเล็กซิสกับแวนโดยที่ฝ่ายหลังชนะไปอย่างเฉียดฉิวด้วยประสบการณ์ที่สูงกว่า</font></div><div><font style="font-size: 24px;"><br></font></div><div><font style="font-size: 24px;">“พี่ชายของเธอฝีมือไม่เลว” เขาวิจารณ์&nbsp;</font></div><div><font style="font-size: 24px;"><br></font></div><div><font style="font-size: 24px;">เธอทำหน้ายู่ยี่อย่างบอกไม่ถูก “ฉันเป็นลูกคนเดียว ไม่เคยมีพี่ชาย”</font></div><div><font style="font-size: 24px;"><br></font></div><div><font style="font-size: 24px;">เขาหัวเราะในคอ “ยิ่งเธอไม่ชอบใคร เธอยิ่งต้องยิ้มกับคนคนนั้น เขาจะได้ลดเกราะป้องกันเธอลง เวลาเธอจะเล่นงานเขา จะได้มีช่องโหว่เยอะขึ้น”</font></div><div><font style="font-size: 24px;"><br></font></div><div><font style="font-size: 24px;">เธอทำท่าคิดตามอยู่ครู่หนึ่ง แล้วพยักหน้าเข้าใจ</font></div><div><font style="font-size: 24px;"><br></font></div><div><font style="font-size: 24px;">หลังจากออกจากสนามประลอง พวกเขาเจอกับอเล็กซิสที่กำลังเดินออกมา</font></div><div><font style="font-size: 24px;">เขายิ้มบางๆให้อีกฝ่าย “ฝีมือเธอดีมาก” เขาหมายความอย่างนั้นจริงๆฝีมือของอเล็กซิสดีมาก</font></div><div><font style="font-size: 24px;"><br></font></div><div><font style="font-size: 24px;">เด็กหนุ่มตรงหน้ายิ้มรับคำชม เรนิสฉีกยิ้มให้กับอเล็กซิส เขาอดยิ้มให้กับรอยยิ้มของเธอไม่ได้ มันเป็นรอยยิ้มเสแสร้งแบบตลกๆ</font></div><div><font style="font-size: 24px;"><br></font></div><div><font style="font-size: 24px;">“พี่ชาย…” เรนิสลากเสียงที่พยายามจะทำให้ฟังดูอ่อนหวาน “เก่งมากจริงๆเลยค่ะ”</font></div><div><font style="font-size: 24px;"><br></font></div><div><font style="font-size: 24px;">อเล็กซิสเบิกตากว้างด้วยความประหลาดใจ ก่อนที่จะตอบรับคำชมอย่างตะกุกตะกัก “ขอบคุณมาก”</font></div><div><font style="font-size: 24px;">หลังจากอเล็กซิสเดินจากไป เขาพูดกับเธอเบาๆ “เป็นการเริ่มต้นที่ดีนี่”</font></div><div><font style="font-size: 24px;"><br></font></div><div><font style="font-size: 24px;">ช่วงปิดเทอมเธอไม่ได้กลับบ้านในแคว้นแต่ต้องเข้ามาเรียนวิชาสมุนไพรและปรุงยาในวังกับอาจารย์ที่เขาหามาให้แทน</font></div><div><font style="font-size: 24px;">เธอไม่ได้มีปากเสียงโต้แย้ง แต่คนที่ออกหน้าให้กลับเป็นท่านพ่อของเธอ</font></div><div><font style="font-size: 24px;">ดยุคแห่งเทรลิสมาขอพบเขาในสายวันหนึ่ง&nbsp;</font></div><div><font style="font-size: 24px;">“ฝ่าบาท หม่อมฉันรู้ดีว่าตามใจเรนิสจนเคยตัวไปบ้าง ทำให้ขาดการฝึกฝน” ท่านดยุคเกริ่นขึ้นมา</font></div><div><font style="font-size: 24px;"><br></font></div><div><font style="font-size: 24px;">ตามใจจนเคยตัวไปบ้าง…ขาดการฝึกฝน&nbsp;</font></div><div><font style="font-size: 24px;">คำพวกนี้ไม่ถูกต้อง ควรจะใช้คำว่า ตามใจจนเสียคน กับ ขาดความรู้จนอ่อนด้อยมากกว่า</font></div><div><font style="font-size: 24px;">เขาไม่ได้พูดออกมาตรงๆแต่ยิ้มอย่างสุภาพให้แทน “ที่จริงเรนิสไม่ได้ย่ำแย่ขนาดนั้น เพียงแต่ขาดการฝึกฝนไปบ้างเท่านั้นเอง”</font></div><div><font style="font-size: 24px;"><br></font></div><div><font style="font-size: 24px;">“ที่จริงหม่อมฉันเข้าใจดีว่าฝ่าบาทอยากให้ลูกสาวของหม่อมฉันพัฒนากว่านี้ แต่การเรียนดูจะ..เอ่อ เข้มข้นไปสักนิด”</font></div><div><font style="font-size: 24px;"><br></font></div><div><font style="font-size: 24px;">เขาเลิกคิ้ว เข้มข้นไปสักนิด…</font></div><div><font style="font-size: 24px;">ในเมื่อพ่อแม่อบรมมาได้ไม่ดีพอ เขาช่วยเป็นผู้ปกครองให้แทนผิดตรงไหน</font></div><div><font style="font-size: 24px;"><br></font></div><div><font style="font-size: 24px;">“ท่านดยุคเห็นว่าสิ่งที่ฉันทำ…ไม่ถูกต้อง” เขาถามด้วยน้ำเสียงเย็นเยียบ</font></div><div><font style="font-size: 24px;">คำถามของเขาทำให้อีกฝ่ายชะงักไป “ที่จริงก็ถูกต้อง เพียงแต่..”</font></div><div><font style="font-size: 24px;"><br></font></div><div><font style="font-size: 24px;">เขาตัดบททันทีด้วยรอยยิ้มและคำพูดที่ว่า “ถ้าเรนิสบอกว่าไม่อยากเรียน ก็ยกเลิก”&nbsp;</font></div><div><font style="font-size: 24px;"><br></font></div><div><font style="font-size: 24px;">ถ้าเธอกล้าพูดว่าไม่อยากเรียน…</font></div><div><font style="font-size: 24px;">การเรียนการสอนจึงดำเนินต่อไปโดยไม่มีใครขัด</font></div><div><font style="font-size: 24px;"><br></font></div><div><font style="font-size: 24px;">เปิดภาคเรียนใหม่อีกครั้ง เขากับเรนิสเจอกับคู่กรณีเดิมตรงทางเดิน</font></div><div><font style="font-size: 24px;">เรนิสยิ้มหวานให้กับเจนนี่ เธอเป็นนักเรียนที่ไม่เลว ตอนนี้รอยยิ้มของเธอมีความเป็นธรรมชาติขึ้นมาอีกเล็กน้อย</font></div><div><font style="font-size: 24px;"><br></font></div><div><font style="font-size: 24px;">“ได้ข่าวว่าไม่สบาย หายดีแล้วหรือ ฉันเป็นห่วง”&nbsp;</font></div><div><font style="font-size: 24px;">หักคะแนน…คำว่าเป็นห่วงยังฟังดูยังไม่จริงใจเท่าที่ควร</font></div><div><font style="font-size: 24px;"><br></font></div><div><font style="font-size: 24px;">เจนนี่พยักหน้า มองมาทางเขาอย่างหวาดๆ</font></div><div><font style="font-size: 24px;"><br></font></div><div><font style="font-size: 24px;">เขายิ้มให้เธออย่างอ่อนโยนเช่นกัน “เรื่องที่เกิดขึ้นฉันต้องขอโทษด้วย ไม่ได้ตั้งใจจริงๆ” หลังเกิดเรื่อง เขาให้คนส่งดอกไม้และของขวัญไปเยี่ยมเธอครั้งหนึ่ง แสดงความรู้สึกผิดเล็กๆน้อยๆ</font></div><div><font style="font-size: 24px;"><br></font></div><div><font style="font-size: 24px;">“ไม่เป็นไรค่ะ”</font></div><div><font style="font-size: 24px;"><br></font></div><div><font style="font-size: 24px;">คล้อยหลังเจนนี่ไป รอยยิ้มของเรนิสจางหายไปอย่างรวดเร็ว</font></div><div><font style="font-size: 24px;"><br></font></div><div><font style="font-size: 24px;">“ฉันไม่เข้าใจ ทำไมเธอไม่ชอบเด็กผู้หญิงคนนั้น ก็แค่เด็กสามัญชน ไม่ได้มีผลอะไรกับเธอสักนิดนึง”</font></div><div><font style="font-size: 24px;"><br></font></div><div><font style="font-size: 24px;">เธอถอนหายใจ “ไม่เข้าใจตัวเองเหมือนกัน แค่เห็นหน้าก็ไม่ถูกชะตาแต่แรกแล้ว เหมือนสวรรค์ลิขิตมาให้ไม่ชอบหน้า”</font></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;">เธอรู้จักฉีกยิ้มให้กับมิแรนด้าแม้กระทั่งตอนมิแรนด้ามาวอแวกับเขาที่โต๊ะอาหาร</font></div><div><font style="font-size: 24px;">“ฉันมีชุดสีเขียวหลายชุด แต่ไม่เคยใส่เพราะกลัวจะเหมือนงูเขียวลอกคราบ แต่เห็นว่าอาจจะเหมาะกับรุ่นพี่ดี ถ้าไม่รังเกียจจะให้คนส่งไปให้ดีไหมคะ” รอยยิ้มของเธอดูหวานแบบเย้ายวนอย่างบอกไม่ถูก</font></div><div><font style="font-size: 24px;"><br></font></div><div><font style="font-size: 24px;">เขาแทบจะหลุดหัวเราะออกมากับคำพูดของเธอแต่เสเป็นกระแอมแทน มิแรนด้าแทบจะกรีดร้องลั่นโรงอาหาร แต่พอสบสายตาเย็นชาของเขาแล้ว เธอล่าถอยไปแต่โดยดี</font></div><div><font style="font-size: 24px;"><br></font></div><div><font style="font-size: 24px;">เฌอร์เป็นอีกคนหนึ่งที่โดนเล่นงาน&nbsp;</font></div><div><font style="font-size: 24px;">“รุ่นพี่เอาเวลาไปทำอย่างอื่นดีไหมคะ อย่ามาสนใจเรื่องของคนอื่นเลยดีกว่า อย่างนี้มันน่ารำคาญ” คำพูดเล็กๆน้อยๆของเรนิสสามารถทำให้ผู้หญิงบอบบางอย่างเฌอร์น้ำตาซึมได้</font></div><div><font style="font-size: 24px;"><br></font></div><div><font style="font-size: 24px;">เขาออกปากปรามเธอ “เรนิส อย่าไปรังแกเฌอร์แบบนั้น”</font></div><div><font style="font-size: 24px;">“ซีริลอ่อนโยนกับเฌอร์มากกว่าคนอื่น เป็นเพราะว่าชอบเธอหรือว่าเพราะอะไร” เด็กสาวยู่จมูกท่าทางน้อยใจ “เวลาพูดกับเฌอร์พูดนุ่มนวลกว่าที่พูดกับฉันเสียอีก”</font></div><div><font style="font-size: 24px;"><br></font></div><div><font style="font-size: 24px;">เขานิ่งเงียบ เรื่องนี้มีส่วนถูก เขาอ่อนโยนกับเฌอร์มากกว่าคนอื่นจริงๆ หากเฌอร์ขอให้เขาช่วยเรื่องเรียน เขาไม่เคยปฏิเสธ นั่นเป็นเพราะหลายๆเหตุผล อาจจะเป็นความรู้สึกผิดต่อเธอ อาจจะเป็นความผูกพันเพราะอยู่ด้วยกันมากว่ายี่สิบปี โดยที่ไม่เคยขัดแย้งกัน ไม่ว่าจะดีจะร้ายอย่างไรดูเหมือนเฌอร์จะรับเขาได้ทุกรูปแบบ หากบอกว่าไม่มีเยื่อใยกันเลยคงเป็นไปไม่ได้ เขาไม่ได้ไร้ความรู้สึกขนาดนั้น</font></div><div><font style="font-size: 24px;"><br></font></div><div><font style="font-size: 24px;">แต่อยู่ด้วยกันนานหลายปี ความรู้สึกรักแบบชายหญิงกลับไม่เคยเกิดขึ้นเช่นกัน&nbsp;</font></div><div><font style="font-size: 24px;"><br></font></div><div><font style="font-size: 24px;">เมื่อเขาไม่ตอบ เรนิสกลับเป็นเด็กสาวเอาแต่ใจคนเดิม เธอทำหน้าน้อยใจยิ่งกว่าเดิม “วันนี้การบ้านเยอะ คงไม่มีเวลาไปเรียนเพิ่มกับซีริล”</font></div><div><font style="font-size: 24px;">“อ้อ…” เขาลากเสียง “นั่นไม่มีปัญหา หากปลายสัปดาห์เธอตอบคำถามถูกหมด”</font></div><div><font style="font-size: 24px;">&nbsp;</font></div><div><font style="font-size: 24px;">ปัญหาเรื่องนี้กลับปานปลาย เฌอร์มาขอพบเขาตอนที่เขากำลังนั่งตรวจรายงานของเรนิสอยู่ในห้อง เขาลังเลอยู่บ้างว่าควรจะให้เข้ามาหรือปฏิเสธ&nbsp;</font></div><div><font style="font-size: 24px;"><br></font></div><div><font style="font-size: 24px;">เรนิสชักสีหน้าทันทีด้วยความไม่พอใจ เขาใช้สายตาปรามเธอไว้</font></div><div><font style="font-size: 24px;"><br></font></div><div><font style="font-size: 24px;">เธอกลับตอบรับให้องครักษ์ส่วนตัวของเขาพาเฌอร์เข้ามา “ไปเชิญท่านหญิงเฌอร์มาได้”</font></div><div><font style="font-size: 24px;"><br></font></div><div><font style="font-size: 24px;">เขางุนงงเล็กน้อย เขาเคยคิดว่าเธอไม่ชอบเฌอร์</font></div><div><font style="font-size: 24px;"><br></font></div><div><font style="font-size: 24px;">พอได้ยินเสียงฝีเท้าเข้ามาใกล้ เธอเอนศีรษะมาซบบนไหล่เขาทันที ใช้แก้มถูไปมากับไหล่ของเขาราวกับลูกแมวขี้อ้อน น้ำเสียงออดอ้อนอ่อนหวาน “ทำผิดเยอะขนาดนี้ ต้องถูกลงโทษอีกไหมคะ..ซีริล”</font></div><div><font style="font-size: 24px;"><br></font></div><div><font style="font-size: 24px;">เขาตัวแข็งไปทันทีกับท่าทางของเธอ เฌอร์ชะงักไม่เดินเข้ามาต่อ หันหลังกลับไปทันที คาดว่าวันนี้ของเฌอร์จะจบลงด้วยน้ำตา ให้เขาเดาจากนิสัยของเฌอร์ คืนนี้คงไปร้องไห้คนเดียวในห้องนอน</font></div><div><font style="font-size: 24px;"><br></font></div><div><font style="font-size: 24px;">หลังจากเฌอร์กลับไป เธอกลับมานั่งตัวตรงอย่างเคยราวกับเหตุการณ์สักครู่ไม่ได้เกิดขึ้น</font></div><div><font style="font-size: 24px;"><br></font></div><div><font style="font-size: 24px;">“ทำผิดเยอะขนาดนี้ คงต้องถูกลงโทษให้ไปคุกเข่าในวิหาร” เขาพูดขึ้นมาลอยๆ</font></div><div><font style="font-size: 24px;"><br></font></div><div><font style="font-size: 24px;">เธอหันขวับมามองเขาทันที สีหน้าไม่พอใจ “ใครกันแน่ที่เป็นคนผิดต้องไปคุกเข่าในวิหาร”</font></div><div><font style="font-size: 24px;"><br></font></div><div><font style="font-size: 24px;">เขาหรี่ตามองเธอด้วยสายตากดดัน ลูกเป็ดตัวนี้ชักจะแข็งข้อเสียแล้ว เธอหลบตาลงก้มอ่านหนังสือต่อทันที</font></div><div><font style="font-size: 24px;"><br></font></div><div><font style="font-size: 24px;">คิดจะเอาชนะเขาอย่างงั้นหรือ เด็กโง่ อีกหลายสิบปียังไม่แน่ว่าจะสำเร็จไหม…เขาผิดแล้วอย่างไร มีใครกล้าชี้นิ้วบอกว่าเขาผิดบ้าง ต่อให้เขาทำผิด คนส่วนใหญ่ต่างแกล้งทำเป็นไม่รู้ไม่เห็นทั้งนั้น</font></div><div><font style="font-size: 24px;"><br></font></div><div><font style="font-size: 24px;">เขามีวิธีกดดันของเขา ส่วนเธอก็มีวิธีกดดันของเธอ วิธีของเธอคือการนั่งเงียบๆอ่านหนังสือเงียบๆ ไม่พูดไม่จา ถามก็ไม่ตอบ บางครั้งหาเรื่องเก็บตัวอยู่ที่ห้อง</font></div><div><font style="font-size: 24px;"><br></font></div><div><font style="font-size: 24px;">สุดท้ายเขาต้องแก้ปัญหานี้ด้วยการขอพบเฌอร์ที่ศาลากลางสวนของโรงเรียน</font></div><div><font style="font-size: 24px;"><br></font></div><div><font style="font-size: 24px;">“ฉันพอรู้ว่าเธอคิดอย่างไร แต่ฉันเห็นเธอเป็นแค่เพื่อนคนหนึ่งเท่านั้น เรื่องระหว่างเรามันเป็นไปไม่ได้อยู่แล้ว ฉันไม่มีวันจะชอบเธอในแบบนั้นได้”</font></div><div><font style="font-size: 24px;"><br></font></div><div><font style="font-size: 24px;">ปัญหาจบลงด้วยน้ำตามากมายมหาศาลของเธอ เขาเคยรู้ว่าเธอมีน้ำตาเยอะมาก แต่ไม่เคยคิดว่ามันจะมากขนาดนี้ เธอขาดเรียนไปหลายวันท่ามกลางข่าวลือว่าเขาหักอกเธออย่างไม่ถนอมน้ำใจ</font></div><div><font style="font-size: 24px;"><br></font></div><div><font style="font-size: 24px;">ลูกเป็ดของเขาอารมณ์ดีขึ้นมาทันที วันจันทร์ถัดมาเขาได้ขนมเค้กรสส้มก้อนใหม่ เธอบอกเขาว่าช่วงนี้ท่านพ่อเธอขนส้มเข้าเมืองหลวงมาหลายลัง เธอเลยเอามาทำขนม</font></div><div><font style="font-size: 24px;"><br></font></div><div><font style="font-size: 24px;">การเรียนของเธอดีขึ้นเรื่อย ภายในเก้าเดือน เธอเลื่อนขั้นได้สามขั้นจริงๆตามเป้าหมายที่วางไว้ ไม่แน่ใจว่าเป็นเพราะเธอตั้งใจเรียนรู้หรือว่าเธอไม่อยากไปคุกเข่าในวิหารกันแน่ แต่นั่นไม่ใช่ประเด็นที่เขาสนใจ เขาถือว่าเป้าหมายที่วางไว้ไม่ล้มเหลว</font></div><div><font style="font-size: 24px;"><br></font></div><div><font style="font-size: 24px;">วันหนึ่งปลายฤดูใบไม้ร่วง เธออวดดอกทิวลิปสีน้ำเงินที่ร้องเพลงได้ของเธอ ถึงแม้เสียงเพลงจะกระท่อนกระแท่นไปบ้างก็ตาม</font></div><div><font style="font-size: 24px;"><br></font></div><div><font style="font-size: 24px;">“ไม่เลว” เขาพูดกับเธอสั้นๆแค่นั้น</font></div><div><font style="font-size: 24px;"><br></font></div><div><font style="font-size: 24px;">สีหน้าเธอแสดงความยินดีออกมาชัดเจน</font></div><div><font style="font-size: 24px;"><br></font></div><div><font style="font-size: 24px;">เด็กโง่ เขาคิดในใจ แค่ชมว่างานของเธอไม่เลวแค่นี้ก็ดีใจแล้วหรือ</font></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;">คนที่ไม่ยินดีก็มีเช่นกัน อย่างน้อยพี่ชายบุญธรรมของเธอ เขาสวนกับอเล็กซิสครั้งหนึ่งในโรงเรียน</font></div><div><font style="font-size: 24px;">“รุ่นพี่ เห็นว่าช่วงนี้น้องสาวเรียนและฝึกหนักมาก ท่านแม่เป็นห่วงกลัวว่าจะหนักเกินไป น้องสาวผอมลงไปมาก”</font></div><div><font style="font-size: 24px;"><br></font></div><div><font style="font-size: 24px;">“แต่น้องสาวเธอไม่เห็นออกปากบ่น” เขายิ้มให้อย่างสุภาพ “เรนิสคงไม่เห็นว่ามันจะหนักเกินไป”</font></div><div><font style="font-size: 24px;"><br></font></div><div><font style="font-size: 24px;">ส่วนเธอผอมลงไปมากไหม เขาไม่ได้สังเกต แต่ไม่ได้รู้สึกว่าเธอจะผอมอะไรมากมาย</font></div><div><font style="font-size: 24px;"><br></font></div><div><font style="font-size: 24px;">“ที่จริงผู้หญิงไม่ต้องฝึกหนักอะไรขนาดนั้นก็ได้” อเล็กซิสแย้งเบาๆ</font></div><div><font style="font-size: 24px;"><br></font></div><div><font style="font-size: 24px;">“อ้อ..งั้นหรือ” เขาพอเข้าใจอยู่ การเลื่อนระดับสามขั้นในเก้าเดือน ไม่ใช่เรื่องง่ายๆ ตอนนี้เรนิสน่าจะแซงหน้าพี่ชายบุญธรรมของเธอไปเรียบร้อยแล้ว “ที่จริงเธอน่าจะยินดีที่พวกเราสนิทกัน”</font></div><div><font style="font-size: 24px;"><br></font></div><div><font style="font-size: 24px;">อเล็กซิสเงียบไป ดวงตามีประกายบางอย่าง รอยยิ้มบางๆผุดขึ้นมาบนใบหน้าหล่อเหล่า “ถ้ารุ่นพี่คิดแบบนั้นก็ดี”</font></div><div><font style="font-size: 24px;"><br></font></div><div><font style="font-size: 24px;">เขายิ้มให้อย่างอ่อนโยน มองตามแผ่นหลังของเด็กหนุ่มคนนั้นไป อเล็กซิสในวัย 15 ปียังอ่านไม่ยากนัก แต่ความทะเยอทะยานไม่ต่างจากคนเดิมเลยสักนิด</font></div><div><font style="font-size: 24px;">ถ้าเรนิสแต่งงานกับเขาจริงๆ แล้วถ้าในอนาคตเธอเกิดได้เป็นพระราชินี อเล็กซิสย่อมได้เป็นผู้ครองแคว้นที่มีฐานะเป็นพี่ชายบูญธรรมของพระราชินี นั่นมีแต่เรื่องได้ประโยชน์สำหรับคนคนนั้น</font></div><div><font style="font-size: 24px;"><br></font></div><div><font style="font-size: 24px;">นั่นหมายถึงว่าถ้าเขาแต่งงานกับเธอ และเขาได้เป็นพระราชา…</font></div><div><font style="font-size: 24px;"><br></font></div><div><font style="font-size: 24px;">ปิดเทอมภาคฤดูหนาวมาถึงอย่างรวดเร็ว ลูกเป็ดของเขาไม่ได้รับอนุญาตให้กลับบ้านเนื่องจากเธอผ่านวิชาปรุงยาของเธอแบบคาบเส้น</font></div><div><font style="font-size: 24px;">เธอต้องเข้ามาดูต้นไม้ในเรือนกระจกพร้อมกับเรียนเพิ่มทุกวัน</font></div><div><font style="font-size: 24px;"><br></font></div><div><font style="font-size: 24px;">เขาได้ยินเสียงพูดคุยปนเสียงหัวเราะในสวนระหว่างทางที่เขาจะเดินเข้าไปในเรือนกระจก ในวังมีนางกำนัลและมหาดเล็กมากมาย ปกติเขาไม่ค่อยสนใจ</font></div><div><font style="font-size: 24px;">เรื่องไร้สาระและคงไม่หยุดฟังหากเสียงที่ได้ยินไม่ใช่เสียงของน้องชายลูกแหง่</font></div><div><font style="font-size: 24px;"><br></font></div><div><font style="font-size: 24px;">“ถ้าเธอชอบ ฉันให้เธอเป็นของขวัญปีใหม่”</font></div><div><font style="font-size: 24px;"><br></font></div><div><font style="font-size: 24px;">“เจ้าชายทรงประทานให้หม่อมฉันจริงๆหรือ” เสียงเล็กๆบ่งบอกถึงความดีใจ</font></div><div><font style="font-size: 24px;">เขาชะงัก นั่นเป็นเสียงของเรนิส</font></div><div><font style="font-size: 24px;"><br></font></div><div><font style="font-size: 24px;">“เธอชอบสีอะไรล่ะ มีสีน้ำตาล สีขาว แล้วก็ขาวลายน้ำตาล”</font></div><div><font style="font-size: 24px;"><br></font></div><div><font style="font-size: 24px;">เขาก้าวขาออกไปดู ภาพที่เห็นทำให้สายตาเขาเย็นยะเยือกยิ่งกว่าอากาศภายนอก</font></div><div><font style="font-size: 24px;"><br></font></div><div><font style="font-size: 24px;">เด็กสาวถักผมเปียยาวไว้ข้างหลัง มีไข่มุก 8 เม็ดประดับบนศีรษะแถมต่างหูมุกล้อมเพชรระย้าหรูหรา&nbsp;</font></div><div><font style="font-size: 24px;"><br></font></div><div><font style="font-size: 24px;">เธอกำลังอุ้มแมวสีขาวตัวหนึ่งไว้ในอ้อมแขน แมวน้อยตัวนั้นสีเดียวกับเสื้อคลุมขนสัตว์สีขาวของเธอจนแทบจะกลืนไปกับสีเสื้อ ขณะที่น้องชายของเขาอุ้มแมวไว้อีกสองตัวกำลังเอียงตัวให้เธอดูแมวที่อุ้มไว้</font></div><div><font style="font-size: 24px;"><br></font></div><div><font style="font-size: 24px;">“ทำอะไรกัน”</font></div><div><font style="font-size: 24px;"><br></font></div><div><font style="font-size: 24px;">ทั้งคู่ทำท่าตกใจ ก่อนที่น้องชายลูกแหง่จะยิ้มให้เขา “แมวที่เลี้ยงไว้มีหลายตัวเกินไป เลยจะยกให้เรนิสสักตัวเป็นของขวัญปีใหม่”</font></div><div><font style="font-size: 24px;"><br></font></div><div><font style="font-size: 24px;">เขาปรายตามองไปทางเด็กสาวที่อุ้มแมวสีขาวไว้ ภาพที่เห็นทำให้เขาอารมณ์คุกรุ่นขึ้นมาทันที</font></div><div><font style="font-size: 24px;"><br></font></div><div><font style="font-size: 24px;">“เธอจะเอาเวลาที่ไหนมาเลี้ยงแมว วิชาปรุงยาของเธอทำได้ดีแล้วหรือ”&nbsp;</font></div><div><font style="font-size: 24px;"><br></font></div><div><font style="font-size: 24px;">เขาหันหลังกลับเดินออกมาแล้วรอดูว่าเธอจะทำอย่างไร</font></div><div><font style="font-size: 24px;"><br></font></div><div><font style="font-size: 24px;">เรนิสยื่นแมวคืนให้ซิลบาสเตียนแต่โดยดี แล้วเดินตามเขาไปที่เรือนกระจก</font></div><div><font style="font-size: 24px;">“ต่อไปอย่ารับของจากใครสุ่มสี่สุ่มห้าอีก” เขาพูดกับเธอน้ำเสียงราบเรียบ</font></div><div><font style="font-size: 24px;"><br></font></div><div><font style="font-size: 24px;">“ที่จริงซะ…เอ่อ เจ้าชายก็แค่อยากจะหาคนช่วยเอาแมวที่มีไปเลี้ยง” เธออ้อมแอ้มตอบ</font></div><div><font style="font-size: 24px;"><br></font></div><div><font style="font-size: 24px;">“อ้อ…ฉันคิดว่าเธอมีเวลาว่างมากเกินไป คงต้องเพิ่มตำราไปอ่านอีกสักเล่ม”</font></div><div><font style="font-size: 24px;">“และคราวหน้าถ้าเธอยังปรุงยาผิดๆถูกๆ ฉันจะให้เธอลองกินยาของตัวเองดู เป็นการลงโทษ”</font></div><div><font style="font-size: 24px;"><br></font></div><div><font style="font-size: 24px;">เด็กสาวตรงหน้ายิ้มแหยๆ&nbsp;</font></div><div><font style="font-size: 24px;"><br></font></div><div><font style="font-size: 24px;">เขาเหยียดยิ้มออกมา “ฝีมือของเธอเป็นแบบนี้ ฉันกลัวว่าหากเธอปรุงยานอนหลับให้ฉันดื่มเข้าไป ฉันคงจะหลับไม่ตื่นจริงๆ”</font></div><div><font style="font-size: 24px;"><br></font></div><div><font style="font-size: 24px;">เธอหัวเราะออกมาทันที “หม่อมฉันไม่ได้ไร้หัวคิดขนาดจะเอายาของตัวเองให้เจ้าชายหรอกเพคะ นั่นมันยาพิษชัดๆ หม่อมฉันยังไม่อยากเป็นกบฏ”</font></div><div><font style="font-size: 24px;"><br></font></div><div><font style="font-size: 24px;">เขาหัวเราะตามเธอแม้ว่าเสียงหัวเราะเขาจะฝืดเฝื่อนไปบ้างก็ตาม “เธออาจจะว่างเกินไป งั้นอีกสองสามวัน เราหาอะไรอย่างอื่นทำกันดีกว่า”</font></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;"><br></font></div><div><div><font style="font-size: 24px;">อีกหลายวันถัดมา เขาเดินย่ำพื้นหิมะบนถนนย่านชุมชนในเมืองหลวง ผู้คนต่างออกมากวาดหิมะหน้าร้านค้าเพื่อไม่ให้มันเกาะเป็นคราบน้ำแข็งจนถนนลื่น</font></div><div><font style="font-size: 24px;"><br></font></div><div><font style="font-size: 24px;">เขาสวมเสื้อคลุมสีดำ ฮู้ดปกคลุมเส้นผมจนมิด ส่วนคนด้านข้างเขาใส่เสื้อคลุมขนสัตว์หรูหราสีเดียวกัน พร้อมกับหมวกที่คลุมเส้นผมและบังหน้าผากเธอไว้จนเหลือใบหน้าเกินครึ่งมาไม่มาก</font></div><div><font style="font-size: 24px;"><br></font></div><div><font style="font-size: 24px;">“เจ้าชาย..” เสียงเล็กๆที่สั่นไปด้วยความหนาวถามเขา “เรามาที่นี่ทำไมกัน”</font></div><div><font style="font-size: 24px;"><br></font></div><div><font style="font-size: 24px;">“ยังมีที่อื่นที่หนาวกว่านี้อีกมาก” เขาพูดขึ้นมาตามด้วยการตอบคำถามของเธอ “มาเพื่อการเรียนรู้ แล้วก็ที่นี่เป็นย่านชุมชน เราออกมาแบบไม่เป็นทางการ ไม่ต้องเรียกฉันว่าเจ้าชายด้วย”</font></div><div><font style="font-size: 24px;"><br></font></div><div><font style="font-size: 24px;">เขามองร่างเล็กๆที่ใช้แขนโอบตัวเองไว้แล้วห่อไหล่ด้วยความหนาว</font></div><div><font style="font-size: 24px;"><br></font></div><div><font style="font-size: 24px;">&nbsp;เซลด้าก็เป็นแบบนี้เช่นกัน พ่ายแพ้ต่อความหนาว ช่วงฤดูหนาวเด็กคนนั้นจะขี้เกียจเป็นพิเศษ การอ่านตำราจะต้องมีผ้าห่มห่อตัว ลูกแก้วเวทให้ความอุ่นลูกหนึ่ง และจะพยายามอยู่ใกล้เตาไฟให้มากที่สุด ทั้งๆที่ในวังไม่ได้หนาวอะไรมากมาย</font></div><div><font style="font-size: 24px;"><br></font></div><div><font style="font-size: 24px;">เขาสร้างลูกแก้วเวทให้ความอุ่นมาลูกหนึ่งแล้วส่งให้เธอถือไว้ เธอรับมาด้วยสีหน้ายินดีก่อนที่จะหุบรอยยิ้มลงแทบไม่ทันเมื่อได้ยินประโยคถัดมาของเขา</font></div><div><font style="font-size: 24px;"><br></font></div><div><font style="font-size: 24px;">“กลับไป ไปฝึกสร้างลูกแก้วแบบนี้มา ถ้าภายในหนึ่งสัปดาห์ทำไม่ได้ ฉันจะให้เธอไปคุกเข่าในวิหารแล้วก็จะให้คนไปเปิดหน้าต่างสักบานให้ลมเข้ามาด้วย”</font></div><div><font style="font-size: 24px;">“แล้วนี่เรามาเรียนอะไรกัน”</font></div><div><font style="font-size: 24px;"><br></font></div><div><font style="font-size: 24px;">ภาพตรงหน้าที่เห็นเปลี่ยนจากย่าน</font><span style="font-size: 24px;">ร้านค้าเป็นบ้านไม้มุงหลังคาฟางแออัดกันหลายหลัง เด็กยากจนในชุดเสื้อผ้าปะชุนหลายคนกำลังผิงไฟร่วมกัน ขนมปังก้อนหนึ่ง ต้องแบ่งกันระหว่างพี่น้องสามคน</span></div><div><span style="font-size: 24px;"><br></span></div><div><font style="font-size: 24px;">เด็กสาวด้านข้างเขาชะงักไป ตามองไปรอบๆราวกับสิ่งเหล่านี้เป็นสิ่งที่เธอไม่เคยเห็น</font></div><div><font style="font-size: 24px;"><br></font></div><div><font style="font-size: 24px;">“ไม่เคยเห็นคนยากจนหรือยังไง” เขาถามขึ้นมาลอยๆ</font></div><div><font style="font-size: 24px;"><br></font></div><div><font style="font-size: 24px;">เธอส่ายศีรษะ</font></div><div><font style="font-size: 24px;"><br></font></div><div><font style="font-size: 24px;">แคว้นเทรลิสร่ำรวยที่สุดในสิบสองแคว้น อาจจะรวยกว่าเมืองหลวงด้วย เท่าที่เขารู้ แคว้นเทรลิสไม่เคยมีฤดูหนาวแบบหนาวเหน็บ ไม่เคยมีหิมะตก&nbsp;</font></div><div><font style="font-size: 24px;">ปลูกพืชได้ตลอดปี ปัญหาเรื่องความอดอยากเรียกว่าไม่มี ตอนแบ่งดินแดนกัน เห็นได้ชัดเจนว่าผู้ปกครองเขตนี้ได้รับดินแดนส่วนที่ดีที่สุดของอาณาจักรไป</font></div><div><font style="font-size: 24px;"><br></font></div><div><font style="font-size: 24px;">เด็กอายุประมาณ 7-8 ปีคนหนึ่ง วิ่งมาเกาะชายเสื้อคลุมเธอ “พี่สาว พี่สาวดูร่ำรวย ขอเงินไปซื้อขนมปังได้ไหม”</font></div><div><font style="font-size: 24px;"><br></font></div><div><font style="font-size: 24px;">เธอมองเด็กตรงนั้นอย่างสับสนทำอะไรไม่ถูก เขายืนนิ่งๆดูว่าเธอจะตัดสินใจทำอย่างไร เขาเดาว่าเธอไม่ได้พกถุงเงินติดตัวมา ท่านหญิงอย่างเธอไม่น่าจะถือเงินเอง หากอยากได้ของอะไรแค่สั่งเอาไว้ ให้คนไปส่งและรับเงินที่คฤหาสน์ได้</font></div><div><font style="font-size: 24px;"><br></font></div><div><font style="font-size: 24px;">เธอมองหน้าเขาเพื่อขอความช่วยเหลือ แต่เขาทำเป็นมองไม่เห็น</font></div><div><font style="font-size: 24px;"><br></font></div><div><font style="font-size: 24px;">เธอไม่มีถุงเงินจริงๆ หลังจากลังเลอยู่ครู่หนึ่ง เธอเอื้อมมือไปหยิบหวีสับทองคำประดับพลอยเล็กๆที่เหน็บบนเปียของเธอส่งให้เด็กคนนั้น ประกายของทองคำทำให้คนที่ผิงไฟอยู่รอบๆหันมาสนใจเด็กน้อย</font></div><div><font style="font-size: 24px;"><br></font></div><div><font style="font-size: 24px;">เด็กหนุ่มวัยรุ่นคนหนึ่งวิ่งเข้ามายื้อแย่งเอาหวีสับทองคำจากมือเด็กหญิงตรงหน้าแล้ววิ่งหนีไปพร้อมกับเสียงร้องไห้จากเด็กน้อยที่ถูกผลักล้มลงไปกองกับพื้น หลังจากนั้นมีคนเข้ามายื้อแย่งของสิ่งนั้นจากเด็กหนุ่มอีกที ความวุ่นวายสับสนเกิดขึ้น</font></div><div><font style="font-size: 24px;"><br></font></div><div><font style="font-size: 24px;">เธอมองเหตุการณ์ตรงหน้าอย่างตกตะลึงทำอะไรไม่ถูก มีชายฉกรรจ์หลายคนในชุดผ้าหยาบๆปะชุนหลายจุดมาล้อมพวกเขาไว้</font></div><div><font style="font-size: 24px;"><br></font></div><div><font style="font-size: 24px;">“แม่หนู หน้าตาดี ท่าทางจะร่ำรวย มีของมีค่าอีกไหม ส่งมาให้หมด”</font></div><div><font style="font-size: 24px;"><br></font></div><div><font style="font-size: 24px;">เธอเม้มริมฝีปาก ทำอะไรไม่ถูก มองหน้าเขาราวกับจะถามเขาว่าเธอควรจะทำอะไรต่อ&nbsp;</font></div><div><font style="font-size: 24px;"><br></font></div><div><font style="font-size: 24px;">“เมื่อสร้างปัญหาก็ต้องจัดการเอง” เขาพูดกับเธอน้ำเสียงราบเรียบ&nbsp;</font></div><div><font style="font-size: 24px;"><br></font></div><div><font style="font-size: 24px;">“แต่..ตามกฎของอัศวิน ต้องช่วยผู้หญิงเวลาเดือดร้อน” เธอแย้งเบาๆ</font></div><div><font style="font-size: 24px;"><br></font></div><div><font style="font-size: 24px;">“บังเอิญฉันไม่ใช่อัศวิน” ปกติแล้วอัศวินมีหน้าที่ต้องปกป้องเขาด้วยซ้ำ</font></div><div><font style="font-size: 24px;"><br></font></div><div><font style="font-size: 24px;">สายตาเธอมองเขาบ่งบอกความคิดเธอชัดเจน เธอกำลังคิดว่าเขาใจร้ายอีกแล้ว</font></div><div><font style="font-size: 24px;"><br></font></div><div><font style="font-size: 24px;">“นั่นไม่เป็นสุภาพบุรุษเอาเสียเลย”&nbsp;</font></div><div><font style="font-size: 24px;"><br></font></div><div><font style="font-size: 24px;">เขาลดเสียงลงเป็นเสียงกระซิบ “ตระกูลผู้ครองแคว้นถือเป็นขุนนาง มีหน้าที่ต้องปกป้องราชวงค์”</font></div><div><font style="font-size: 24px;"><br></font></div><div><font style="font-size: 24px;">&nbsp;“เด็กนี่หน้าตาสะสวยดี” คนหนึ่งในกลุ่มออกความเห็นขึ้นมา “ผู้ชายที่มาด้วยก็หน้าตาดี ดูจะเป็นคนมีฐานะ”</font></div><div><font style="font-size: 24px;"><br></font></div><div><font style="font-size: 24px;">หนึ่งในนั้นหยิบมีดเล่มเล็กออกมา พร้อมกับข่มขู่ “ไหนๆแล้ว มีของมีค่าอะไรบ้าง ส่งออกมาให้หมด”</font></div><div><font style="font-size: 24px;"><br></font></div><div><font style="font-size: 24px;">“กลางเมืองหลวง ถึงกับกล้าปล้นคน” เธอทำเสียงไม่พอใจเมื่อเห็นคนชักอาวุธ</font></div><div><font style="font-size: 24px;">“ไม่ต้องลีลา ส่งของมาให้หมด”</font></div><div><font style="font-size: 24px;"><br></font></div><div><font style="font-size: 24px;">เวทไฟของเธอซัดไปที่มีดเล่มนั้นจนไหม้เกรียมไปหมด ชายที่ชัดมีดมาขู่ร้องโหยหวน มีเสียงคนอุทานขึ้นมา “พวกมีพลังเวท” คนที่รุมล้อมพวกเขาวิ่งหนีหายไปจนหมด รวมทั้งบรรดาเด็กๆที่ผิงไฟอยู่ด้วย เหลือแต่เด็กหญิงเล็กๆที่ถูกแย่งของนั่งร้องไห้อยู่คนเดียว</font></div><div><font style="font-size: 24px;"><br></font></div><div><font style="font-size: 24px;">“เข้าใจแล้วใช่ไหม ว่าความยากจนคืออะไร” เขาถามเธอเบาๆ “คนเราเกิดมาไม่เท่าเทียมกัน”</font></div><div><font style="font-size: 24px;"><br></font></div><div><font style="font-size: 24px;">“คนที่มีของมีค่า ถ้าไม่แข็งแกร่งพอย่อมถูกยื้อแย่ง ไม่ว่าจะเป็นตำแหน่งทายาทตระกูลใหญ่ อำนาจ หรือทรัพย์สินเงินทอง เหมือนหวีทองคำอันนั้น ถ้าไม่มีความสามารถในการรักษาไว้ก็อาจจะต้องเจ็บตัวหรืออาจจะถึงตาย”</font></div><div><font style="font-size: 24px;"><br></font></div><div><font style="font-size: 24px;">เธอพยักหน้าแผ่วเบา สายตาจ้องไปที่เด็กที่ร้องไห้</font></div><div><font style="font-size: 24px;"><br></font></div><div><font style="font-size: 24px;">เขาหันหลังเตรียมจะเดินกลับ แต่เธอกลับยึดมือเขาไว้ “เด็กคนนั้น”</font></div><div><font style="font-size: 24px;"><br></font></div><div><font style="font-size: 24px;">“เธอช่วยใครไม่ได้ตลอด การที่เธอช่วยอาจจะทำร้ายคนก็ได้ เธอก็เห็นๆอยู่”</font></div><div><font style="font-size: 24px;">“แต่ตอนนี้ไม่มีใครอยู่แล้ว ถ้าเราแอบให้ก็ไม่มีใครเห็น” เธอแย้งเสียงอ่อยๆ</font></div><div><font style="font-size: 24px;"><br></font></div><div><font style="font-size: 24px;">เขายังคงนิ่งไม่ขยับจนเธอคลายมือออกจากเขา เขาถอนหายใจส่งเหรียญทองคำให้เธอเหรียญหนึ่ง “ฉันไม่ค่อยมีเงิน ไม่ได้รวยเหมือนท่านพ่อเธอ”</font></div><div><font style="font-size: 24px;"><br></font></div><div><font style="font-size: 24px;">ระหว่างทางนั่งรถม้ากลับ ต่างคนต่างจมอยู่กับความคิดของตัวเอง เขามีเรื่องให้ครุ่นคิดมากมายอยู่แล้ว วันนี้เธอคงมีเรื่องให้ครุ่นคิดเช่นกัน</font></div><div><font style="font-size: 24px;"><br></font></div><div><font style="font-size: 24px;">เธอกอดลูกแก้วเวทให้ความอุ่นไว้ราวกับของมีค่า สายตาเลื่อนลอยบอกไม่ถูก</font></div><div><font style="font-size: 24px;">บทเรียนวันนี้คงทำให้ลูกเป็ดตัวใหม่ของเขาก็โตขึ้นมาอีกนิดนึงแล้ว</font></div></div><div><font style="font-size: 24px;"><br></font></div><div><font style="font-size: 24px;"><br></font></div><div><font style="font-size: 24px;"><div>Writer’s note</div><div><br></div><div>จริงๆพี่น้องคู่นี้มีความเหมือนในความต่าง</div><div><br></div><div>ซีริลอัดเจนนี่เพราะไม่ชอบหน้ามาจากเรื่องเก่าๆ เป็นเหตุผลด้านความรู้สึก</div><div><br></div><div>แต่จอมมารอัดผู้หญิงเพราะ…เอ่อ มันเป็นการต่อสู้ปกติ ปีศาจไม่ใช่ผู้กล้าดังนั้นฆ่าผู้หญิงได้</div><div><br></div></font></div><div><br></div><script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 155 _ ภาคพิเศษของซีริล 3 _ Dek-D.com - Writer_files/adx.js.download"></script>
<script language="JavaScript" type="text/javascript">
