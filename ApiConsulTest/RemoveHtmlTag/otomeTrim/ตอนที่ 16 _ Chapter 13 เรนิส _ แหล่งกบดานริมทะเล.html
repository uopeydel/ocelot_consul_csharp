
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;">Chapter 13 เรนิส : กำเนิดแหล่งกบดานริมทะเล</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เนื่องจากช่วงปีใหม่ อากาศในเมืองหลวงหนาวจัดและมีหิมะ หลังจากเดินทางกลับ แม้อากาศในแคว้นเทรลิสแค่เย็นๆเท่านั้น แต่ท่านแม่ของเรนิสกลับเป็นหวัด&nbsp;</font></p><p style="margin: 0px 0px 13px;"><font style="font-size: 19px;">“เรนิส อากาศที่เมืองหลวงมันเย็นเกินไปสำหรับแม่ ทำให้หวัดไม่หาย”</font></p><p style="margin: 0px 0px 13px;"><font style="font-size: 19px;">“เอิ่ม ท่านแม่คะ ท่านมาจากดินแดนหิมะเลยไม่ใช่หรือ”</font></p><p style="margin: 0px 0px 13px;"><font style="font-size: 19px;">ท่านแม่แก้ตัว “พออยู่ที่ไหนนานๆเริ่มจะชิน”</font></p><p style="margin: 0px 0px 13px;"><font style="font-size: 19px;">เธอแย้งในใจ ท่านแม่มีธาตุน้ำไม่ใช่หรือ เหตุใดจึงพ่ายแพ้แก่อากาศหนาวได้&nbsp;</font></p><p style="margin: 0px 0px 13px;"><font style="font-size: 19px;">“เรนิส ท่านพ่อแจ้งมาว่าต้องอยู่เมืองหลวงอีกเกือบเดือนเพื่อสะสางปัญหาบางอย่าง เราไปทางใต้ของแคว้นดีไหม ท่านพ่อมีคฤหาสน์ริมทะเล แม่อยากไปทะเล”</font></p><p style="margin: 0px 0px 13px;"><font style="font-size: 19px;">อ้อ…นั่นคือวัตถุประสงค์ที่แท้จริงของการเป็นหวัด…หวัดคือข้ออ้าง แต่เรื่องอยากไปทะเลคือเรื่องจริง&nbsp;</font></p><p style="margin: 0px 0px 13px;"><font style="font-size: 19px;">เธอเก็บกวาดเรื่องร้านค้า ทำการบ้านตกค้างให้เสร็จเพื่อจะไปเที่ยว</font></p><p style="margin: 0px 0px 13px;"><font style="font-size: 19px;">“เธมม์ หากนายทำการบ้านไม่เสร็จ ไม่ต้องไป” เธอเท้าเอวบงการเขาอย่างเข้มงวด</font></p><p style="margin: 0px 0px 13px;"><font style="font-size: 19px;">เธอไม่แน่ใจเหมือนกันว่าเธอมีพี่ชายกำมะลอ หรือว่ามีลูกชายกำมะลอกันแน่ เธอทำหน้าที่อบรมเธมม์ยิ่งกว่าท่านแม่ที่เป็นแม่บุญธรรมเสียอีก</font></p><p style="margin: 0px 0px 13px;"><font style="font-size: 19px;">อาจารย์ปรุงยาของเธอขอติดตามไปด้วย</font></p><p style="margin: 0px 0px 13px;"><font style="font-size: 19px;">“ท่านอาจารย์อยากจะไปสอนหรือคะ” เรนิสนับถือในความเป็นครูของอาจารย์เสียจริง</font></p><p style="margin: 0px 0px 13px;"><font style="font-size: 19px;">“อาจารย์คิดว่า ไหนๆจะไปทางใต้ ต้องไปเก็บสมุนไพรมาทำยาปลูกขน เอ้ย ผม”&nbsp;</font></p><p style="margin: 0px 0px 13px;"><font style="font-size: 19px;">เรนิสก้มหน้ากลั้นหัวเราะ ที่แท้ อาจารย์ก็มีวัตถุประสงค์แฝง</font></p><p style="margin: 0px 0px 13px;"><font style="font-size: 19px;">ท่านอาจารย์อัศวินของเธมม์ก็จะติดตามไปด้วยพร้อมกับเลดี้มาร์ธา&nbsp;</font></p><p style="margin: 0px 0px 13px;"><font style="font-size: 19px;">“ลอร์ดเธมม์ห่างหายการออกกำลังและการฝึกการต่อสู้ไม่ได้”</font></p><p style="margin: 0px 0px 13px;"><font style="font-size: 19px;">นั่นไม่น่าจะเรียกว่าการออกกำลังและการฝึก น่าจะเรียกว่าการล้มและการกลิ้งเสียมากกว่า</font></p><p style="margin: 0px 0px 13px;"><font style="font-size: 19px;">สรุปแล้ว วิชาที่ต้องเรียนตอนอยู่ทะเลมีวิชาปรุงยา วิชาต่อสู้ด้วยอาวุธ วิชาเวทย์ธาตุไม้ ส่วนเธมม์ก็เรียนมารยาทกับการต่อสู้</font></p><p style="margin: 0px 0px 13px;"><font style="font-size: 19px;">การเดินทางครั้งนี้ใช้เวลาพอๆกับเข้าเมืองหลวงคือ 2 วัน 1คืน จุดพักกลางทางเป็นหมู่บ้านขนาดใหญ่ที่ปลูกผลไม้ แม้ในฤดูนี้ยังสามารถปลูกส้มได้ เพราะอากาศไม่ได้หนาวมากในบริเวณนี้ เอาเป็นว่าแคว้นเทรลิสปลูกพืชผักผลไม้ได้ตลอดปี ทำให้การเกษตรและการค้ารุ่งเรื่อง และแคว้นเทรลิสร่ำรวยที่สุด แต่หมู่บ้านที่ปลูกนั้นไม่ได้ร่ำรวยมากเพราะการค้าต้องผ่านพ่อค้าคนกลาง</font></p><p style="margin: 0px 0px 13px;"><font style="font-size: 19px;">พวกเธอถึงคฤหาสน์ริมทะเลเก่าแก่ตอนกลางคืน เนื่องจากความมืดทำให้เธอไม่เห็นทิวทัศน์ภายนอก</font></p><p style="margin: 0px 0px 13px;"><font style="font-size: 19px;">ตอนเช้าวันถัดมา เรนิสเดินออกมาที่ระเบียง นี่มัน พาราไดซ์ สวรรค์ชัดๆเลย คฤหาสน์อยู่บนเนินเขาที่เต็มไปด้วยดอกไม้เล็กๆหลากสี ลาดลงไปเป็นหาดทรายสีขาว ทรายละเอียด สุดยอด สวยจริงๆ&nbsp;</font></p><p style="margin: 0px 0px 13px;"><font style="font-size: 19px;">เธออยากขอบคุณพระเจ้าที่สร้างสวรรค์บนดินแห่งนี้มาให้เธอ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">แน่นอน สมองเธอคิดถึงแหล่งทำเงิน</font></p><p style="margin: 0px 0px 13px;"><font style="font-size: 19px;">เรนิสเริ่มคิดแผนการสร้างโรงแรมที่นี่ ปกติโลกนี้คนไม่ค่อยเดินทางท่องเที่ยว หากจะไปก็ต่อเมื่อได้รับเชิญไปพักที่บ้านของคนอื่นๆ&nbsp;</font></p><p style="margin: 0px 0px 13px;"><font style="font-size: 19px;">โรงแรมเป็นแค่ที่พักระหว่างทางสำหรับการเดินทาง ไม่มีโรงแรมหรูหรา เนื่องจากชนชั้นสูงตามแคว้นจะมีคฤหาสน์ประจำตระกูลในเมืองหลวง ส่วนกลุ่มที่พักโรงแรมในเมืองหลวงก็ไม่สามารถจ่ายราคาแพงได้&nbsp;</font></p><p style="margin: 0px 0px 13px;"><font style="font-size: 19px;">ไม่มีใครทำ เธอจะทำเอง เธอจะปฏิวัติการท่องเที่ยวในโลกใบนี้ และเก็บเงินเข้ากระเป๋าตัวเอง&nbsp;</font></p><p style="margin: 0px 0px 13px;"><font style="font-size: 19px;">ความคิดนอกลู่นอกทางของเรนิสที่จะทำโรงแรมบนที่ริมหาดของตระกูลถูกท่านแม่คัดค้านเต็มที่ แต่ด้วยลูกอ้อนและความสามารถในการชักจูงของเธอทำให้ท่านแม่ใจอ่อน&nbsp;</font></p><p style="margin: 0px 0px 13px;"><font style="font-size: 19px;">อาจารย์ลงเรือไปเกาะไปเก็บสมุนไพรกับแอนนาและองครักษ์ส่วนหนึ่ง โดยเธอบอกอาจารย์ว่าสัดส่วนการแบ่งสมุนไพรคือ 50:50</font></p><p style="margin: 0px 0px 13px;"><font style="font-size: 19px;">“ท่านหญิง เห็นแก่เงินเกินไปหรือไม่คะ” เลดี้มาร์ธาบ่นเธอเกี่ยวกับเรื่องนี้&nbsp;</font></p><p style="margin: 0px 0px 13px;"><font style="font-size: 19px;">เรนิสทำหูทวนลม ไม่สนใจคำบ่น</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">สรุปแล้วการมาครั้งนี้ เรนิสใช้เวลานั่งริมระเบียงมองชายหาด เพื่อออกแบบตึกโรงแรมของเธอ&nbsp;</font></p><p style="margin: 0px 0px 13px;"><font style="font-size: 19px;">ไม่ได้เรียนอะไรทั้งนั้นเพราะอาจารย์กับทีมลงเรือไปเก็มสมุนไพรทุกวันกว่าจะกลับก็เกือบจะมืด ถ้าบนเกาะมีที่ให้พักคงไม่กลับฝั่งแล้ว&nbsp;</font></p><p style="margin: 0px 0px 13px;"><font style="font-size: 19px;">ส่วนเธมม์ต้องเรียนฟันดาบและยิงธนูทุกวัน ส่วนเลดี้มาร์ธา นอนอาบแดดที่ระเบียงระหว่างที่เธอนั่งคิดโครงการ พร้อมกับบ่นเธอเป็นระยะๆเกี่ยวกับความคิดนอกลู่นอกทางและความเห็นแก่เงินเกินไปของเธอ</font></p><p style="margin: 0px 0px 13px;"><font style="font-size: 19px;">หลังจากกลับบ้านครั้งนี้ของเธอ เธอลงทุนอ้อนท่านพ่ออีก โดยใช้เงินที่เก็บจากผลกำไรของห้างการค้าของเธอและเงินลงทุนที่ท่านพ่อเคยให้ หักรายจ่ายต่างๆรวมถึงโบนัสพนักงานและค่าจ่ายในการปรับปรุงร้านค้า เธอนี้เธอมีเงินอยู่ราวๆ7พันเหรียญทอง&nbsp;</font></p><p style="margin: 0px 0px 13px;"><font style="font-size: 19px;">เธอขอร้องแกมบีบบังคับให้ตระกูลเทรลิสขายที่ดินริมทะเลที่ใกล้คฤหาสน์แปลงหนึ่งให้กับเธอและห้างการค้าแฟร์รี่วิช ในราคาที่ท่านพ่อแทบกระอักเลือด&nbsp;</font></p><p style="margin: 0px 0px 13px;"><font style="font-size: 19px;">เหตุผลคือถ้าซื้อที่แพง เธอก็ไม่เหลือค่าก่อสร้างสิ&nbsp;</font></p><p style="margin: 0px 0px 13px;"><font style="font-size: 19px;">สุดท้ายเธอซื้อที่แปลงขนาดไม่ใหญ่มากบนหาดทราบริมทะเลห่างจากคฤหาสถ์ประมาณ2 กิโลเมตร&nbsp;</font></p><p style="margin: 0px 0px 13px;"><font style="font-size: 19px;">“ใครเป็นคนสอนให้เรนิสทำตัวแบบนี้” คนใกล้ชิดเธอต่างถูกท่านพ่อเรียกมาสอบสวน “วันๆไม่ทำอะไรนอกจากคิดเรื่องหาเงิน”</font></p><p style="margin: 0px 0px 13px;"><font style="font-size: 19px;">ดิอัสเลขาของเธอกลับเป็นคนที่ใจกล้าที่สุด “กระผมคิดว่ามันอยู่ในสายเลือดของตระกูล ท่านดยุคเพิ่งจะรีดไถค่าอากรการค้าจากแคว้นลูฟฟ์มาได้หลายพันเหรียญทองมิใช่หรือขอรับ”</font></p><p style="margin: 0px 0px 13px;"><font style="font-size: 19px;">ท่านพ่อหยุดชะงักไป หลังจากนั้นมาไม่มีการถามอีกว่านิสัยเห็นแก่เงินของเธอมาจากนั้น และจ่ายเงินลงทุนให้เธอแต่โดยดี</font></p><p style="margin: 0px 0px 13px;"><font style="font-size: 19px;">ส่วนดิอัสผู้โชคร้ายถูกตัดเงินเดือนร้อยละห้าในเดือนถัดมา</font></p><p style="margin: 0px 0px 13px;"><font style="font-size: 19px;">หลังจากนั้นเป็นเรื่องการออกแบบ เธอเรียนสถาปนิกโลกเวทย์มนตร์มาพบ ใช้เวลาหลายวันกว่าจะตกลงเรื่องแบบเสร็จ&nbsp;</font></p><p style="margin: 0px 0px 13px;"><font style="font-size: 19px;">สถาปนิกหนุ่มดูตกใจในการลงทุนแหวกแนวของเธอมาก แต่เขาก็ชอบงานท้าทายแบบนี้&nbsp;</font></p><p style="margin: 0px 0px 13px;"><font style="font-size: 19px;">“ตัวตึกออกแบบเป็นรูปตัวยูเตี้ยๆแต่ฐานกว้าง 3 ชั้น หันสู่ทะเล แต่ละห้องเน้นเห็นวิวทะเล ไม่ให้มีการใช้เทเลพอร์ทขึ้นด้านบนแต่ใช้ทางลาดและบันไดแทน” เธอชี่รูปแบบที่เธออยากได้กับเขา&nbsp;</font></p><p style="margin: 0px 0px 13px;"><font style="font-size: 19px;">“การใช้เวทจะออกแบบเฉพาะด้านความปลอดภัยเท่านั้น ไม่เน้นเรื่องการอำนวยความสะดวก จะใช้ระบบบริการโดยคนแทน” เธอเว้นวรรคให้เขาจดงาน “ฉันต้องการให้มันเป็นสถานที่ที่เหมือนจะไม่มีการใช้เวทเลย ดูธรรมชาติ”&nbsp;</font></p><p style="margin: 0px 0px 13px;"><font style="font-size: 19px;">“เราควรมีส่วนวิลล่าแยกไปด้านข้างอีกจำนวนหนึ่ง ขนาดต่างๆกันสำหรับแขกวีไอพี”</font></p><p style="margin: 0px 0px 13px;"><font style="font-size: 19px;">มิน่า พวกลูกเศรษฐีถึงมีการลงทุนต่อยอดได้เรื่อยๆ เงินมันดูดเงินนี่เอง เรนิสบอกกับตัวเอง</font></p><p style="margin: 0px 0px 13px;"><font style="font-size: 19px;">ถึงแม้ว่ารูทหายนะของเธอจะเยอะยิ่งกว่าถั่วงอก แต่อย่างน้อยเธอมีเงินเป็นหีบๆ ยังดีกว่านางร้ายสายยาจกมากมาย</font></p><p style="margin: 0px 0px 13px;"><font style="font-size: 19px;">ที่นี่นอกจากที่เธอจะใช้เป็นแหล่งสร้างรายได้แล้ว เธอคิดว่าเธอจะใช้เป็นแหล่งกบดานของเธอด้วย มันมีท่าเรืออยู่ใกล้ๆ กรณีที่เธอคิดจะหนีตายออกจากอาณาจักรฟานส์&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">นอกจากโรงแรมริมทะเลของเธอแล้ว เธอยังจะสร้างโรงแรมที่หมู่บ้านปลูกผลไม้ที่เธอไปพักมา เพราะหากจะเดินทางไปโรงแรม ต้องผ่านหมู่บ้านนี้ หากที่พักกลางทางไม่ดี คนร่ำรวยคงไม่อยากจะพัก&nbsp;</font></p><p style="margin: 0px 0px 13px;"><font style="font-size: 19px;">เธอและสถาปนิกตกลงเรื่องแบบกันเป็นตึก 5 ชั้นเรียบๆ มีเทเลพอร์ท&nbsp;</font></p><p style="margin: 0px 0px 13px;"><font style="font-size: 19px;">“แคว้นเราควรมีตลาดขายผลิตผลการเกษตรขนาดใหญ่ เราปล่อยให้พ่อค้าคนกลางต่างแคว้นมาทำมาหากินกอบโกยผลประโยชน์นานเกินไปแล้วนะคะท่านพ่อ” นอกจากนี้เธอเสนอให้ท่านพ่อสร้างตลาดผลไม้ใกล้ๆโรงแรมและเปิดโอกาสให้ชาวบ้านในหมู่บ้านนี้และหมู่บ้านใกล้เคียงสามารถนำผลไม้มาขายได้ ถือเป็นการส่งเสริมการท่องเที่ยวและกระตุ้นเศรษฐกิจของแคว้นทีเดียว</font></p><p style="margin: 0px 0px 13px;"><font style="font-size: 19px;">การสร้างโรงแรมสองแห่งทำให้การเงินของเธอขาดสภาพคล่อง เธอต้องเรียกประชุมโดยด่วน</font></p><p style="margin: 0px 0px 13px;"><font style="font-size: 19px;">“ท่านหญิง ขาดสภาพคล่องแปลว่าอะไรขอรับ” เลขาของเธอถามขณะจดงาน</font></p><p style="margin: 0px 0px 13px;"><font style="font-size: 19px;">“แปลว่า จน ค่ะ ได้ยินไหมคะ คำว่า จน”</font></p><p style="margin: 0px 0px 13px;"><font style="font-size: 19px;">“เราไม่ได้จนนะครับท่านหญิง”&nbsp;</font></p><p style="margin: 0px 0px 13px;"><font style="font-size: 19px;">“จนค่ะ ตอนนี้เงินทุนของเราแทบหมด เราต้องเร่งทำกำไร”&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เสียงเลดี้มาร์ธาแทรกขึ้นมา “ท่านหญิง เอ่อ ฉันจะถามว่าท่านหญิงเลือกของขวัญให้เจ้าชานซีริลหรือยังคะ”</font></p><p style="margin: 0px 0px 13px;"><font style="font-size: 19px;">หูของเรนิสได้ยินคำว่าของขวัญให้ใครสักคน ปากเธอไปไวกว่าความคิด “ตอนนี้ต้องประหยัด เอาของที่ร้านไปละกันค่ะ ส่งยาปลูกผมไปให้”</font></p><p style="margin: 0px 0px 13px;"><font style="font-size: 19px;">ห้องโถงตกอยู่ในความเงียบสงัด</font></p><p style="margin: 0px 0px 13px;"><font style="font-size: 19px;">“ท่านหญิง จะส่งยากปลูกผมให้เจ้าชาย…” ดิอัสทวนคำพูดของเธอ “นี่เป็นแผนการตลาดด้วยหรือเปล่าขอรับ”</font></p><p style="margin: 0px 0px 13px;"><font style="font-size: 19px;">เธอคิดตามสักครู่หนึ่ง แล้วตัดสินใจพูดใหม่ “เลดี้มาร์ธาเอาของอะไรก็ได้ในตู้ห่อไป ระวังอย่าให้เป็นของที่เจ้าชายเคยประทานให้มาเป็นใช้ได้แล้ว”</font></p><p style="margin: 0px 0px 13px;"><font style="font-size: 19px;">เลดี้มาร์ธาอ้าปากค้าง “ท่านหญิงไม่คิดจะซื้ออะไรให้หน่อยหรือคะ”</font></p><p style="margin: 0px 0px 13px;"><font style="font-size: 19px;">“ตอนนี้ไม่มีเงินค่ะ ขาดสภาพคล่อง”</font></p><p style="margin: 0px 0px 13px;"><font style="font-size: 19px;">สุดท้าย เลดี้มาร์ธาทำการส่งที่ทับกระดาษทำจากไข่มุกซึ่งเธอขอเบิกเงินจากท่านพ่อไปให้เจ้าชายซีริล</font></p><p style="margin: 0px 0px 13px;"><font style="font-size: 19px;">เขาตอบจดหมายมาอย่างหยดย้อยว่าถูกใจของชิ้นนั้นมากมาย</font></p><p style="margin: 0px 0px 13px;"><font style="font-size: 19px;">เธออ่านจดหมายของเขาข้ามๆอย่างไม่ใส่ใจนัก ตอนนี้เธอสนใจเรื่องชื่อโรงแรมริมทะเลมากกว่า</font></p><p style="margin: 0px 0px 13px;"><font style="font-size: 19px;">สำหรับชื่อโรงแรมริมหาด เธอคิดไว้แล้ว ชื่อเดอะ พาราไดซ์ เพราะมันจะเหมือนสวรรค์บนดิน ส่วนโรงแรมที่พักกลางทาง ชื่อ แฟร์รี่ วิลเลจ</font></p><p style="margin: 0px 0px 13px;"><font style="font-size: 19px;">แหล่งกบดานใหม่ของเธอ…</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 16 _ Chapter 13 เรนิส _ แหล่งกบดานริมทะเล _ Dek-D.com - Writer_files/adx.js.download"></script>
<script language="JavaScript" type="text/javascript">
