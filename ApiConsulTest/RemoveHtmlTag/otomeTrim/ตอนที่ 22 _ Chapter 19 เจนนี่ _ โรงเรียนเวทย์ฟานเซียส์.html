
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;">Chapter 19 เจนนี่ : โรงเรียนเวทย์ฟานเซียส์</font></p><p style="margin: 0px 0px 13px;"><font style="font-size: 19px;">การเดินทางใช้เวลาถึง 4 วัน จากแคว้นลูฟฟ์ถึงเมืองหลวงโดยรถม้า&nbsp;</font></p><p style="margin: 0px 0px 13px;"><font style="font-size: 19px;">คณะของเธอประกอบด้วยหัวหน้านักบวช นักบวชหญิงคนหนึ่ง มิคาเอล ซินเธียและเพื่อนเด็กผู้ชายรุ่นเดียวกันอีก 2คนที่จะมาสอบ และเจนนี่&nbsp;</font></p><p style="margin: 0px 0px 13px;"><font style="font-size: 19px;">ทั้งหมดพักที่โรงแรมขนาดไม่ใหญ่นัก เจนนี่พักกับซินเธีย และนักบวชหญิง&nbsp;</font></p><p style="margin: 0px 0px 13px;"><font style="font-size: 19px;">เด็กผู้ชาย3คนพักด้วยกัน และหัวหน้านักบวชพักแยกออกไป&nbsp;</font></p><p style="margin: 0px 0px 13px;"><font style="font-size: 19px;">ส่วนคนขับรถม้าแยกตัวไปดูแลม้าและพักผ่อน&nbsp;</font></p><p style="margin: 0px 0px 13px;"><font style="font-size: 19px;">ซินเธียนั้นเคร่งเครียดกัการทบทวนตำราเพื่อการสอบ ไม่มีเวลามาพูดจาประชดประชันเจนนี่ ทำให้การเดินทางครั้งนี้เงียบสงบอย่างมาก&nbsp;</font></p><p style="margin: 0px 0px 13px;"><font style="font-size: 19px;">เนื่องจากซินเธียมาในฐานะเด็กที่มีทุนของแคว้นลูฟฟ์ ต้องมีคะแนนสอบภาคทฤษฎีทั้งเวทย์มากกว่า 70 จาก100 &nbsp;และพลังเวทรวมอยู่ในระดับพื้นฐาน 2 ซินเธียผ่านเกณฑ์ในเรื่องพลังเวทรวมแต่หากซินเธียสอบไม่ถึงเกณฑ์ จะไม่ได้เข้าเรียนและทางแคว้นลูฟฟ์จะต้องเลือกนักเรียนทุนใหม่จากเด็กที่ผ่านเกณฑ์</font></p><p style="margin: 0px 0px 13px;"><font style="font-size: 19px;">เธอยิ้มให้มิคาเอลที่กำลังแยกตัวไปพักผ่อน เขาสบตาเธอวูบหนึ่งแล้วยิ้มให้กลับ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>คืนนั้นเจนนี่หลับสนิท ในความฝันเธอฝันเห็นภาพสถานที่แห่งหนึ่งที่เลือนลาง เธอเคยเห็นภาพๆนี้นานมาแล้ว กำแพงสีขาวสูงตระหง่าน มีหอคอย เมื่อเข้าไปเป็นโถงแห่งหนึ่งปูด้วยพรมสีน้ำเงินสลับพรมแดงปักดิ้นทองบนพรม ดูหรูหรามาก ที่นี่คือที่ไหนนะ เจนนี่ในความฝันครุ่นคิด หลังจากนั้นภาพนั้นเปลี่ยนไปเป็นควันปกคลุมไปทั่ว&nbsp;</font></p><p style="margin: 0px 0px 13px;"><font style="font-size: 19px;">เจนนี่ตื่นขึ้นมาพร้อมกับน้ำตา เธอฝันร้ายอีกแล้ว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เธอมีนิมิตบ่อยๆ…บางครั้งเหตุการณ์ในนิมิตเกิดขึ้นจริงๆในอนาคต&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เช้าวันถัดมาหลังจากพักในเมืองหลวง 1 คืน คณะของเจนนี่นั่งรถม้าเดินทางไปศาลากลางของเมืองหลวงเพื่อส่งเด็กทั้ง 4 คนไปสอบ&nbsp;</font></p><p style="margin: 0px 0px 13px;"><font style="font-size: 19px;">เธอมองเข้าไป จำนวนเด็กที่มาสอบมากมายนับพันคนเนื่องจากทั้งนักเรียนที่สมัครทุนและนักเรียนทีเสียคาใช้จ่ายต่างก็ต้องสอบคัดเลือกและมีเกณฑ์ขั้นต่ำในการรับ การแข่งขันเพื่อเข้าเรียนสูงมาก</font></p><p style="margin: 0px 0px 13px;"><font style="font-size: 19px;">“คนเยอะขนาดนี้เลยหรือคะ” เธอหันไปถามนักบวชหญิง</font></p><p style="margin: 0px 0px 13px;"><font style="font-size: 19px;">“เยอะแบบนี้ทุกปี” นักบวชหญิงตอบเธอพร้อมรอยยิ้ม “ปีหน้าเจนนี่จะมาสอบที่นี่ไหม”</font></p><p style="margin: 0px 0px 13px;"><font style="font-size: 19px;">เธอมองไปรอบๆ ผู้คนมากมาย เธอไม่มั่นใจเอาเสียเลย…ว่าเธอเป็นเด็กที่มีพรสวรรค์จริงๆ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">&nbsp;ในแต่ละรุ่นรับนักเรียนทุนรวมนักเรียนปกติไม่เกิน 40 คน เจนนี่มองดูผู้คนเต็มศาลากลางไปหมด อย่างไรก็ตามไม่ว่าคนจะเยอะแต่ไหน &nbsp;มิคาเอลก็ยังดูโดดเด่นท่ามกลางผู้คน ผมสีทองเป็นประกาย หน้าตาหล่อเหลาไร้ที่ติ&nbsp;</font></p><p style="margin: 0px 0px 13px;"><font style="font-size: 19px;">ออร่าของมิคาเอลกระจายไปหลายเมตร บรรดาเด็กผู้หญิงรวมถึงหญิงสาวหลายคนถึงขั้นหยุดชะงักมองตามจนเหลียวหลัง บางคนเดินสะดุดเลยทีเดียว&nbsp;</font></p><p style="margin: 0px 0px 13px;"><font style="font-size: 19px;">เจนนี่แอบหัวเราะเมื่อมีเด็กผู้หญิงผมสีน้ำตาลคนหนึ่งสะดุดล้มหลังเดินสวนกับมิคาเอล เขาเป็นอันตรายต่อคนรอบข้างจริงๆด้วย</font></p><p style="margin: 0px 0px 13px;"><font style="font-size: 19px;">หลังจากส่งเด็กทั้ง 4 เข้ารายงานตัวแล้ว นักบวชหญิงจะคอยดูแลและรอรับ หัวหน้านักบวชจึงพาเจนนี่ไปยังโรงเรียนเวทย์ฟานเซียส์</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">โรงเรียนเวทย์ฟานเซียส์ เธอหยุดชะงักหน้าโรงเรียน&nbsp;</font></p><p style="margin: 0px 0px 13px;"><font style="font-size: 19px;">นี่คือสถานที่ในฝันของเธอ กำแพงสูงนั่น&nbsp;</font></p><p style="margin: 0px 0px 13px;"><font style="font-size: 19px;">เธอไม่เคยมาที่นี่แน่นอน</font></p><p style="margin: 0px 0px 13px;"><font style="font-size: 19px;">แต่เห็นภาพโรงเรียนเธอเห็นในความฝัน อาจจะเพราะความฝันของเธอหลายครั้งมีภาพสถานที่แห่งนี้ โรงเรียนเวทย์มีห้องโถงใหญ่ ภายในมีสวนสวยงามที่เต็มไปด้วยไอของพลังเวท</font></p><p style="margin: 0px 0px 13px;"><font style="font-size: 19px;">&nbsp;เนื่องจากเจนนี่ยังไม่ใช่นักเรียน หัวหน้านักบวชพาเจนนี่ตามพนักงานของโรงเรียนตรงไปยังห้องรับรอง&nbsp;</font></p><p style="margin: 0px 0px 13px;"><font style="font-size: 19px;">เธอขมวดคิ้ว เธอจำทางเดินตรงนี้ได้ เธอเคยเห็นมันมาก่อน มันเลือนลางกว่าของจริง เธอเคยเห็นภาพนี้แน่ๆ</font></p><p style="margin: 0px 0px 13px;"><font style="font-size: 19px;">หรือจะเป็นนิมิตจากในฝันของเธออีกแล้ว เธอพยายามทบทวนความทรงจำว่าเคยฝันแบบนี้มาก่อนไหม…</font></p><p style="margin: 0px 0px 13px;"><font style="font-size: 19px;">นึกอย่างไรก็นึกไม่ออก</font></p><p style="margin: 0px 0px 13px;"><font style="font-size: 19px;">ในห้องรับรอง เจนนี่พบอาจารย์เวทหญิงสาวสวยคนหนึ่งนั่งอยู่ เธอดูสวยสง่า เส้นผมสีฟ้า ดวงตาสีฟ้าเช่นเดียวกับเส้นผม</font></p><p style="margin: 0px 0px 13px;"><font style="font-size: 19px;">“เลดี้ไอรีน นี่คือเจนนี่ เบลเลอร์ เด็กที่มีพลังเวทธาตุแสงสายฟ้า และยังมีถึง4ธาตุ เจนนี่ นี่คือเลดี้ไอรีน เทลเลอร์ บุตรสาวของบารอนเทลเลอร์ เลดี้ไอรีนเป็นอาจารย์พิเศษของโรงเรียนเวทย์ฟานเซียส์ จะมาช่วยสอนเวทย์แสงสายฟ้า”</font></p><p style="margin: 0px 0px 13px;"><font style="font-size: 19px;">นักบวชยิ้มให้กับเจนนี่ “เธอโชคดีมากๆรู้ไหม เลดี้ไอรีนเป็นพระอาจารย์ของเจ้าชายซีริล”</font></p><p style="margin: 0px 0px 13px;"><font style="font-size: 19px;">เจนนี่มองหญิงสาวสวยตรงหน้า พระอาจารย์ของเจ้าชาย เธอได้รับเกียรติเรียนกับอาจารย์คนเดียวกับเจ้าชายของอาณาจักรฟานส์</font></p><p style="margin: 0px 0px 13px;"><font style="font-size: 19px;">“ตอนนี้เจ้าชายเข้าโรงเรียนแล้วหรือคะ”</font></p><p style="margin: 0px 0px 13px;"><font style="font-size: 19px;">“ยังหรอกค่ะ ต้องปีหน้าที่จะถึงนี้” เลดี้ไอรีนตอบเธอ</font></p><p style="margin: 0px 0px 13px;"><font style="font-size: 19px;">งั้นจะเป็นรุ่นเดียวกับมิคาเอล..เธออดคิดไม่ได้ว่าใครจะโดดเด่นกว่ากัน</font></p><p style="margin: 0px 0px 13px;"><font style="font-size: 19px;">เลดี้ไอรีนไม่ได้เป็นอาจารย์ประจำของโรงเรียนแต่มาช่วยสอนเฉพาะเวทแสงสายฟ้า เนื่องจากผู้มีเวทนี้ค่อนข้างหายาก ในโรงเรียนตอนนี้มีเด็กที่เรียนอยู่แค่คนเดียวที่มีเวทแสงสายฟ้าและกำลังจะจบการศึกษาในปีนี้ ซึ่งเป็นลูกศิษย์ของไอรีนเช่นกัน&nbsp;</font></p><p style="margin: 0px 0px 13px;"><font style="font-size: 19px;">“เจ้าชายเก่งมากไหมคะ” เจนนี่ถามไปตรงๆ</font></p><p style="margin: 0px 0px 13px;"><font style="font-size: 19px;">“จัดว่าทรงเป็นคนที่มีพรสวรรค์มากคนหนึ่ง”</font></p><p style="margin: 0px 0px 13px;"><font style="font-size: 19px;">เจนนี่แอบแลบลิ้นในใจ คำว่าเป็นคนที่มีพรสวรรค์มาก เธอได้ยินมาจนชินชาเสียแล้ว</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">		</font></span></p><p style="margin: 0px 0px 13px;"><font style="font-size: 19px;">หลังจากการชี้แนะของเลดี้ไอรีนประมากณ 3 ชั่วโมง เจนนี่เริ่มร่ายเวทย์สายฟ้าง่ายๆให้เกิดประกายไฟเล็กๆขนาดประมาณเส้นด้ายได้&nbsp;</font></p><p style="margin: 0px 0px 13px;"><font style="font-size: 19px;">เธออดตกใจไม่ได้ตอนเธอใช้เวทสายฟ้าได้ครั้งแรก เธอรู้สึกว่าเธอเคยเห็นลำแสงเท่าเส้นด้ายแบบนี้มาก่อน อาจจะเป็นในฝันสักครั้งหนึ่งของเธอหรือเปล่า ทำไมมันช่างคุ้นตา</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เลดี้ไอรีนแนะนำว่าหากเจนนี่ฝึกฝนเป็นประจำ น่าจะสามารถเลื่อนระดับเวทย์ธาตุนี้เป็นขั้นพื้นฐานระดับ 2 ได้ทันก่อนการสอบชิงทุนของโรงเรียนฟานเซียส์ในปีหน้า</font></p><p style="margin: 0px 0px 13px;"><font style="font-size: 19px;">“หากเด็กที่มีธาตุหายากอย่างเธอไม่ผ่านเกณฑ์ มันจะเป็นเรื่องที่น่าเสียดายมากๆ” เลดี้ไอรีนบอกกับเธอ</font></p><p style="margin: 0px 0px 13px;"><font style="font-size: 19px;">การอยู่ในเมืองหลวงของเจนนี่เป็นช่วงเวลาที่น่าตื่นเต้น เมืองหลวงมีขนาดใหญ่กว่าแคว้นลูฟฟ์หลายเท่าตัว&nbsp;</font></p><p style="margin: 0px 0px 13px;"><font style="font-size: 19px;">ในตลาดมีสินค้าต่างๆหลายอย่างที่เจนนี่ไม่เคยเห็น ร้านอาหาร ร้านขนมเต็ม 2 ข้างทางดูหรูหราโอ่อ่า&nbsp;</font></p><p style="margin: 0px 0px 13px;"><font style="font-size: 19px;">มีร้านเครื่องดนตรีขนาดใหญ่ เธอชะโงกหน้าดูด้วยความสนใจ แต่ราคาเครื่องดนตรีช่างแพงจนจับต้องไม่ได้&nbsp;</font></p><p style="margin: 0px 0px 13px;"><font style="font-size: 19px;">ร้านขายสินค้าเวทต่างๆ ร้านขายกระดาษและลูกแก้วอวยพรเวทที่ตกแต่งสวยงาม สินค้าเวทดูน่าสนใจแต่ราคาสูงมาก&nbsp;</font></p><p style="margin: 0px 0px 13px;"><font style="font-size: 19px;">เสียดายเจนนี่มีเงินเก็บไม่มากนัก เธอซื้อเสื้อคลุมกันหนาวที่ถักทออย่างสวยงามให้แม่และนาฬิกาพกขนาดเล็กให้พ่อ นอกจากนี้ยังซื้อแม่พิมพ์ทำขนมรูปร่างน่ารักอีก 2 ชิ้นกลับไป&nbsp;</font></p><p style="margin: 0px 0px 13px;"><font style="font-size: 19px;">คณะของเจนนี่จะอยู่รอผลสอบและถ้ามิคาเอล ซินเธีย รวมถึงเด็กที่มาด้วย 2 คนว่าได้รับคัดเลือกเข้าเรียนหรือไม่ หลังจากนั้นก็จะรอลงทะเบียนนักเรียนในก่อนแล้วค่อยกลับแคว้ลูฟฟ์</font></p><p style="margin: 0px 0px 13px;"><font style="font-size: 19px;">คนที่ไม่ได้เข้าเรียนจะหาลู่ทางเรียนโรงเรียนอื่น&nbsp;</font></p><p style="margin: 0px 0px 13px;"><font style="font-size: 19px;">ทางโรงเรียนจะเปิดเรียนหลังเทศกาลปีใหม่&nbsp;</font></p><p style="margin: 0px 0px 13px;"><font style="font-size: 19px;">มิคาเอลดูสงบนิ่งและมีรอยยิ้มอ่อนโยนตลอดเวลา เจนนี่ไม่กล้าออกปากถามเขาว่าการสอบยากหรือไม่</font></p><p style="margin: 0px 0px 13px;"><font style="font-size: 19px;">สำหรับเขาคงไม่มีอะไรยากหรอก..เจนนี่แอบคิดในใจ</font></p><p style="margin: 0px 0px 13px;"><font style="font-size: 19px;">ขณะที่ซินเธียดูกระวนกระวายและหมดมุ่นอยู่กับตัวเองมากทำให้เจนนี่ไม่ถูกรบกวนเช่นกัน</font></p><p style="margin: 0px 0px 13px;"><font style="font-size: 19px;">หลังการสอบ 3วัน ทางโรงเรียนก็ประกาศรายชื่อนักเรียนทั้งหมดที่ทางโรงเรียนฟานเซียส์รับเข้าเรียน คณะของเจนนี่นั่งรถไปที่โรงเรียน บนกำแพงสีขาวปรากฏตัวอักษรเวทเรียงเป็นแถวปรากฏเป็นรายชื่อนักเรียนอยู่หลายๆจุดเพื่อให้คนดูได้ทั่วถึง&nbsp;</font></p><p style="margin: 0px 0px 13px;"><font style="font-size: 19px;">ท่านหัวหน้านักบวชบอกว่ารายชื่อนี้เป็นอักษรเวท จะปรากฏอยู่บนกำแพงรอบโรงเรียน 3 วันก่อนจะจางหายไป</font></p><p style="margin: 0px 0px 13px;"><font style="font-size: 19px;">เจนนี่รู้สึกชาวาบไปทั่งลำตัว ภาพนี้เธอรู้สึกว่าเคยเป็นมาก่อน ภาพกำแพงสีขาวที่มีอักษรเวทสีดำปรากฏ และภาพนั้น ชื่อที่เห็นตรงกลางภาพในนิมิตนั้นไม่ใช่ชื่อของมิคาเอลหรือซินเธีย แต่บนกำแพงนัhนเขียนว่า&nbsp;</font></p><p style="margin: 0px 0px 13px;"><font style="font-size: 19px;">อันดับที่ 1 เจนนี่ เบลเลอร์</font></p><p style="margin: 0px 0px 13px;"><font style="font-size: 19px;">เธออดที่จะใจสั่นไม่ได้ นี่เป็นนิมิตของเธออีกครั้งใช่ไหม</font></p><p style="margin: 0px 0px 13px;"><font style="font-size: 19px;">หมายความว่าปีหน้าเธอจะมาสอบที่นี่ และคนที่สอบได้อันดับที่หนึ่งจะเป็นเธอ…อย่างนั้นหรือเปล่า</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 22 _ Chapter 19 เจนนี่ _ โรงเรียนเวทย์ฟานเซียส์ _ Dek-D.com - Writer_files/adx.js.download"></script>
<script language="JavaScript" type="text/javascript">
