
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">Chapter 20 ซีริล :&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เจ้าชายซีริลเข้าเรียนในโรงเรียนเวทฟานเซียส์ได้หลายวันแล้ว&nbsp;</font></p><p style="margin: 0px 0px 13px;"><font style="font-size: 19px;">เขาอยู่ในหอพักของโรงเรียนเช่นเดียวกับนักเรียนคนอื่น แต่ถึงจะขึ้นชื่อว่าเป็นหอพักแต่ก็ต่างกันตามฐานะของนักเรียน&nbsp;</font></p><p style="margin: 0px 0px 13px;"><font style="font-size: 19px;">ตึกหอพักนั้นมี 9 ตึก แต่ละตึกมีลักษณะการตกแต่งภายนอกและขนาดเท่ากันหมด &nbsp;เรียงตัวเป็นรูปวงกลมล้อมสวนขนาดใหญ่ตรงกลาง สวนตรงกลางจัดเป็นส่วนพักผ่อนของนักเรียน แบ่งเป็นสวนย่อยๆ ศาลาพัก มุมพักผ่อนหลายมุมสำหรับนักเรียนไว้พักผ่อนและทำกิจกรรม&nbsp;</font></p><p style="margin: 0px 0px 13px;"><font style="font-size: 19px;">ถึงแม้ตัวตึกหอพักภายนอกจะเหมือนกันแต่การแบ่งห้องภายในจะไม่เท่ากัน โดยที่ตึกของนักเรียนทุนจะมี 2 ตึก แต่ละตึกมี5ชั้น แต่ละชั้นมี 2 ปีก แบ่งเป็นปีกซ้ายและขวา แต่ละปีกจะมีห้องโถงตรงกลางที่มีโต๊ะอาหารสำหรับนำอาหารมารับประทานได้ ครัวเล็กๆสำหรับเตรียมอาหารง่ายๆ และส่วนรับแขกที่มีที่นั่งสำหรับรับรองแขก&nbsp;</font></p><p style="margin: 0px 0px 13px;"><font style="font-size: 19px;">ถัดจากห้องโถงจะเป็นห้องพักส่วนตัว 4 ห้อง รวมทั้งตึกมีห้องพัก 40 ห้อง การขึ้นไปแต่ละชั้นจะมีเทเลพอร์ท&nbsp;</font></p><p style="margin: 0px 0px 13px;"><font style="font-size: 19px;">ส่วนหอนักเรียนทั่วไปที่จ่ายค่าเรียนเองเทอมละ 500 เหรียญทองจะมีทั้งหมด 5 ตึก โดยภายในแบ่งเป็น2ปีกเช่นกัน แต่ตัวโถงจะมีขนาดเล็กกว่ามีแค่ม้านั่งยาวกับโต๊ะเล็กๆให้นั่งรอ การลดขนาดห้องโถงเพื่อให้ห้องพักส่วนตัวมีขนาดใหญ๋เนื่องจากในแต่ละห้องพักจะมีอาหารเล็กๆและห้องรับแขกส่วนตัวขนาดเล็กอยู่ ห้องพักมีขนาดใหญ่กว่าห้องพักของนักเรียนทุนถึง2เท่าครึ่งทีเดียว ตึกของนักเรียนทั่วไปแต่ละตึกจะมีห้องพัก 20 ห้อง หอพักนี้ไม่มีค่าใช้จ่ายเพิ่มถือว่ารวมกับค่าเทอมแล้ว</font></p><p style="margin: 0px 0px 13px;"><font style="font-size: 19px;">ขณะที่ห้องที่ซีริลได้เป็นหอพักพิเศษ ขนาดใหญ่กว่าหอพักนักเรียนทั่วไปอีกเท่าตัว คือในแต่ละปีกจะมีห้องเดียว&nbsp;</font></p><p style="margin: 0px 0px 13px;"><font style="font-size: 19px;">เมื่อผ่านเทเลพอร์ทขึ้นมาจะพบประตูห้องและด้านข้างประตูจะมีเก้าอี้โซฟาเล็กๆ4ตัวสำหรับนั่งรอ หลังจากผ่านจะเข้าสู่ห้องโถงส่วนตัวเลย มีส่วนรับรองแขก ห้องอาหารและครัวขนาดใหญ่ส่วนตัว ห้องน้ำด้านห้องรับแขก ห้องนอน 2 ห้อง โดยเป็นห้องนอนขนาดใหญ่มีห้องแต่งตัวและห้องน้ำในตัว ห้องหนึ่ง และห้องนอนเล็กสำหรับผู้ติดตามซึ่งเป็นองครักษ์หรือสาวใช้ รวมถึงมีห้องสำหรับทำงานแยก &nbsp;</font></p><p style="margin: 0px 0px 13px;"><font style="font-size: 19px;">ขนาดห้องพักของซีริลเท่ากับห้องพักของนักเรียนทุน4ห้องรวมห้องโถงเลยทีเดียว&nbsp;</font></p><p style="margin: 0px 0px 13px;"><font style="font-size: 19px;">การจะอยู่ในหอพักนี้ต้องมีการจองและจ่ายค่าหอพักเพิ่มปีละ200เหรียญทอง โดยตึกหอพักพิเศษมีแค่2ตึก อยู่ทางทิศตะวันออกของสวน รวม20ห้อง เท่านั้น อย่างไรก็ตามเนื่องจากราคาที่แพงทำให้มีห้องว่างอยู่ตลอด&nbsp;</font></p><p style="margin: 0px 0px 13px;"><font style="font-size: 19px;">ความปลอดภัยของหอพักทุกตึกอยู่ในระดับสูงมาก จะถูกลงด้วยเวทย์รักษาความปลอดภัย ประตูจะถูกควบคุมด้วยเวทจะเปิดให้เฉพาะเจ้าของห้องเท่านั้น แขกจะเข้ามาต้องมีบัตรเชิญระบุวันและเวลานัดหมายเข้าห้องถึงจะเข้าห้องได้</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ซีริลนั่งลงบนโซฟาผ้ากำมะหยี่ขนาดใหญ่ที่ห้องทำงานของเขา ห้องทำงานมีโต๊ะหนังสือขนาดใหญ่ เขานำเฟอร์นิเจอร์ทั้งหมดมาจากพระราชวัง คนรับใช้ใช้เวลาจัดห้องก่อนเขาย้ายมาถึง 2 วันเต็ม&nbsp;</font></p><p style="margin: 0px 0px 13px;"><font style="font-size: 19px;">อย่างไรก็ตาม โรงเรียนไม่อนุญาติให้มีคนรับใช้ ยกเว้นกรณีราชวงค์และตระกูลผู้ครองแคว้นที่อยู่ในหอพักพิเศษจะมีผู้ติดตามหรือองครักษ์อยู่ร่วมได้แค่1 คน&nbsp;</font></p><p style="margin: 0px 0px 13px;"><font style="font-size: 19px;">ซีริลหลับตาลงเพื่อพักผ่อนหลังการทบทวนเรื่องราว การเรียนที่นี่ไม่มีปัญหาสำหรับเขาเนื่องจากได้รับการกวดขันด้านการเรียนจากอาจารย์สาขาต่างๆตั้งแต่เด็ก&nbsp;</font></p><p style="margin: 0px 0px 13px;"><font style="font-size: 19px;">วันแรกที่เข้ามาที่โรงเรียน เขาเป็นที่แอบจับตามองให้หมู่นักเรียนมากเนื่องจากการสอบเข้าด้วยคะแนนสูงสุด การเป็นเจ้าชายซึ่งมียศสูงสุดรองจากพระราชาและราชินี หน้าตาเขาที่จัดว่าดูดีเกินคนทั่วไป ตอนปฐมนิเทศ มีเด็กสาวหลายคนพยายามส่งสายตามาให้เขา แต่ไม่มีใครกล้าเข้าหาเขาโดยตรง</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ทางโรงเรียนแจ้งระเบียบต่างๆ ยศฐาบรรดาศักดิ์จะถูกยกเว้นในบริเวณโรงเรียน ไม่มีการใช้ราชาศัพท์ ห้ามแอบอ้างใช้สถานะครอบครัวในทุกกรณี ให้ถือว่าทุกคนเท่าเทียมกัน&nbsp;</font></p><p style="margin: 0px 0px 13px;"><font style="font-size: 19px;">เขาแอบแค่นหัวเราะในใจเล็กน้อย ความเท่าเทียมงั้นรึ แค่ห้องพักก็แตกต่างกันแล้ว กฎอื่นก็ไม่มีอะไรมาก ห้ามทะเลาะวิวาท ห้ามใช้เวทย์ต่อสู้นอกบริเวณที่กำหนด อื่นๆอีกปลีกย่อย หากทำผิดก็โดนหักคะแนน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขาหลับตาลงพักสายตาอยู่ครู่หนึ่งก่อนที่อีธาน องครักษ์ด่วนตัวของเขาเคาะประตูห้องทำงาน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เจ้าชายซีริล มีนักเรียนคนหนึ่งมากขอพบพระองค์ เธอถือบัตรเชิญมาด้วย ตอนนี้รออยู่ที่ห้องรับแขก” ถึงแม้โรงเรียนจะไม่ใช้ราชาศัพท์ในหมู่นักเรียน แต่องครักษ์ไม่ได้เป็นนักเรียน โดยจะอยู่อารักขาเฉพาะเวลาพักในห้องเท่านั้น ไม่สามารถออกนอกบริเวณห้องพักไปเดินเที่ยวเพ่นพ่านในโรงเรียนได้&nbsp;</font></p><p style="margin: 0px 0px 13px;"><font style="font-size: 19px;">ความจริงแล้วโรงเรียนปลอดภัยมากอยู่แล้วไม่จำเป็นต้องมีองครักษ์ แต่เลดี้เบ็ธต้องการให้มีผู้ดูแลเขาเป็นการส่วนตัวจึงขอเสด็จพ่อจัดองครักษ์มาคนหนึ่ง</font></p><p style="margin: 0px 0px 13px;"><font style="font-size: 19px;">&nbsp;<span class="Apple-tab-span" style="white-space:pre">	</span>เขาลืมตาขึ้นเบาๆ เกือบลืมไปแล้ว&nbsp;</font></p><p style="margin: 0px 0px 13px;"><font style="font-size: 19px;">เด็กผู้หญิงรุ่นเดียวกันคนหนึ่ง มิแรนด้า พาร์ เป็นนักเรียนทุนคนหนึ่งที่เรียนวิชาเวทย์ธาตุไฟพร้อมเขาแสดงท่าทีสนใจเขา ถึงขนาดกล้าแกล้งทำหนังสือตกกระจายเต็มพื้นต่อหน้าเขา&nbsp;</font></p><p style="margin: 0px 0px 13px;"><font style="font-size: 19px;">เขาเลยแสดงความสนใจเล็กน้อยด้วยการช่วยเก็บ เธอเชิญเขาไปเลี้ยงน้ำชาเป็นการตอบแทน เขาไม่อยากไปที่หอพักของนักเรียนทุนให้คนเห็นมากมายจึงปฏิเสธไป เธอจึงขอนำขนมมาให้เขาเป็นการตอบแทน&nbsp;</font></p><p style="margin: 0px 0px 13px;"><font style="font-size: 19px;">เขานึกขำในใจ การช่วยเก็บหนังสือต้องตอบเทนขนาดนี้เลยงั้นหรือ เมื่อเสนอตัวมา เขาจะไม่ตอบสนองก็กระไรอยู่ เขาจึงให้บัตรเชิญระบุเวลาช่วงเย็นไป เขาลืมเรื่องนี้ไปแล้วด้วยซ้ำ&nbsp;</font></p><p style="margin: 0px 0px 13px;"><font style="font-size: 19px;">มิแรนด้าพื้นเพเป็นลูกขุนนางชั้นผู้น้อยในแคว้นวินส์ตันซึ่งเป็นหนึ่งด้านตะวันตกของเมืองหลวง ตัวบิดาของมิแรนด้าเองไม่สามารถจ่ายค่าเรียนได้รวมถึงในวัยเด็กนั้นไม่สามารถจ้างครูมาสอนส่วนตัวได้ แต่เป็นโชคดีของมิแรนด้าที่อายุเท่ากับท่านหญิงเฌอร์ วินส์ตัน ซึ่งเป็นบุตรสาวคนเล็กของดยุค และมีธาตุเดียวกันกับเฌอร์ทั้ง 2 ธาตุ ทำให้ดยุควินส์ตันเรียกมิแรนด้ามาเป็นเพื่อนเรียนกับเฌอร์ในการเรียนทฤษฏีเวทและการใช้เวทตามธาตุ&nbsp;</font></p><p style="margin: 0px 0px 13px;"><font style="font-size: 19px;">นอกจากนี้มิแรนด้ายังไปเรียนในโรงเรียนสำหรับวิหารด้วยในช่วงที่เฌอร์มีการเรียนอื่นๆ และด้วยโอกาสที่ได้มาจากการมีอาจารย์ที่เก่งและมิแรนด้าเองมีพรสวรรค์ระดับหนึ่ง ทำให้มิแรนด้าเหนือกว่าคนอื่นๆเมื่อเทียบกับเด็กที่เรียนในวิหาร ร่วมกับการสนับสนุนของดยุค ทำให้มิแรนด้าได้รับทุนการศึกษาของแคว้นวินส์ตัน&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขาเดินออกมาที่ห้องรับรองแขก เด็กสาวผมสีเขียวคนหนึ่งกำลังนั่งมองรอบๆห้องอย่างตื่นเต้น เธอมีเส้นผมสีเขียวเช่นเดียวกับดวงตา ใส่ชุดนักเรียนของโรงเรียน ในมือถือขวดโหลบรรจุคุ้กกี้อยู่&nbsp;</font></p><p style="margin: 0px 0px 13px;"><font style="font-size: 19px;">เขาสนใจมิแรนด้าเพราะแววตาของเธอมีความทะเยอทะยาน อยากได้อยากมี และแววตาริษยายามมองเฌอร์&nbsp;</font></p><p style="margin: 0px 0px 13px;"><font style="font-size: 19px;">ใช่แล้ว เมื่อมีความอยาก ย่อมมีจุดอ่อน เมื่อมีจุดอ่อนก็สามารถใช้งานได้เมื่อมีการตอบแทนอย่างเหมาะสม&nbsp;</font></p><p style="margin: 0px 0px 13px;"><font style="font-size: 19px;">เขาส่งยิ้มอ่อนโยนให้มิแรนด้า เธอส่งยิ้มอย่างเก้อเขินแล้วบิดตัวอย่างเอียงอาย&nbsp;</font></p><p style="margin: 0px 0px 13px;"><font style="font-size: 19px;">“ขอบคุณมากสำหรับขนม ดูน่าอร่อยมากนะ มิแรนด้า” เขายิ้ม และทอดเสียงเรียกชื่อเธอให้นุ่มกว่าปกติ</font></p><p style="margin: 0px 0px 13px;"><font style="font-size: 19px;">มิแรนด้ายิ่งมีท่าทีเก้อเขินมากขึ้น&nbsp;</font></p><p style="margin: 0px 0px 13px;"><font style="font-size: 19px;">หลังจากนั้นเขาอ้างว่ามีธุระที่ยังจัดการไม่เสร็จ ให้มิแรนด้ากลับไปก่อน “พอดีฉันมีธุระต้องทำ ไว้โอกาสหน้าเราค่อยคุยกันใหม่”</font></p><p style="margin: 0px 0px 13px;"><font style="font-size: 19px;">มิแรนด้ามีทีท่าอิดออดอยากอยู่ต่อแต่ก็จำใจกลับไป&nbsp;</font></p><p style="margin: 0px 0px 13px;"><font style="font-size: 19px;">เขาถอนหายใจ ความจริงมิแรนด้าจะเป็นหมากที่มีประโยชน์น้อย แต่อาจจะใช้ได้สำหรับการเข้าถึงเฌอร์ บุตรสาวคนเล็กของดยุควินส์ตัน</font></p><p style="margin: 0px 0px 13px;"><font style="font-size: 19px;">นั่นต่างหาก เป้าหมายที่แท้จริงของเขา..</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ซิริลต้องเข้าเรียนวิชาทั่วไปและทฤษฎีเวทร่วมกับเพื่อนร่วมชั้นในวันจันทร์ถึงพฤหัสบดีช่วงเช้า แต่วิชาเลือกและเวทธาตุเฉพาะจะเรียนแยกตามแต่ละคน ซึ่งจะเป็นการเรียนรวมระหว่างปีที่1-2 ปีที่ 3-4 เพื่อให้มีนักเรียนมากพอที่จะสอน&nbsp;</font></p><p style="margin: 0px 0px 13px;"><font style="font-size: 19px;">โดยจะมีเวลาว่างในช่วงบ่ายแต่ละวัน วันศุกร์และเสาร์ทั้งวันสำหรับเลือก&nbsp;</font></p><p style="margin: 0px 0px 13px;"><font style="font-size: 19px;">ส่วนวันอาทิตย์จะเป็นวันพักผ่อน&nbsp;</font></p><p style="margin: 0px 0px 13px;"><font style="font-size: 19px;">วิชาเลือกมีมากมายตามแต่ที่จะเลือกลง ปัญหาอยู่ที่คนที่มีพลังเวทหลายธาตุก็ต้องเรียนธาตุของตัวเองทุกธาตุ เวลาเรียนอื่นๆจะน้อยไปด้วย&nbsp;</font></p><p style="margin: 0px 0px 13px;"><font style="font-size: 19px;">วิชาเลือกทั่วไปเช่น ดนตรี ศิลปะ เศรษฐศาสตร์และการค้า ภูมิศาสตร์ การปกครอง&nbsp;</font></p><p style="margin: 0px 0px 13px;"><font style="font-size: 19px;">วิชาการต่อสู้ใช้อาวุธเป็นวิชาบังคับสำหรับผู้ชายแต่เป็นวิชาเลือกสำหรับผู้หญิงทำให้คนเรียนเยอะ</font></p><p style="margin: 0px 0px 13px;"><font style="font-size: 19px;">&nbsp;วิชาเวทย์ธาตุหลักอย่างดิน น้ำ ลม ไฟ ที่มีคนมีธาตุจำนวนมาก จะมีตารางเรียนสัปดาห์ละ 3 ครั้งเพื่อให้นักเรียนที่มีหลายธาตุสามารถสลับตารางการเรียนได้และเรียนได้ครบ&nbsp;</font></p><p style="margin: 0px 0px 13px;"><font style="font-size: 19px;">ส่วนธาตุรอง เช่น ไม้ และเหล็ก ซึ่งคนจำนวนมากมีเช่นกันก็จะจัดสัปดาห์ละ 2 ครั้ง&nbsp;</font></p><p style="margin: 0px 0px 13px;"><font style="font-size: 19px;">ในขณะที่วิชาเฉพาะเช่นวิชาปรุงยาสำหรับคนที่มีธาตุไม้และไฟ ไม้และน้ำ จะมีสัปดาห์ละครั้ง เช่นเดียวกับธาตุหายากเช่นธาตุแสงสายฟ้าและธาตุแสงรักษา&nbsp;</font></p><p style="margin: 0px 0px 13px;"><font style="font-size: 19px;">นักเรียนจะต้องเลือกวิชาที่เป็นเฉพาะหรือธาตุหายากก่อนแล้ว ก็ในรุ่นของเขามีเด็กหลายคนที่มีธาตุไฟ แต่คนที่ลงเรียนในเวลาเดียวกันมี เขา แวน มิแรนด้า เฌอร์ นอกนั้นอีก3คนเป็นนักเรียนรุ่นพี่ &nbsp;เด็กนักเรียนรุ่นเดียวกันคนอื่นอื่นเลือกเรียนในเวลาอื่น&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>มิแรนด้าพยายามเรียกร้องความสนใจจากเขาตลอดเวลาที่มีคลาสร่วมกัน ไม่เหมือนกับเฌอร์ที่ชำเลืองมองเขาบ่อยครั้ง พอเขามองกลับก็ทำหน้าเขินอาย</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ปลายเดือน 5 ทางโรงเรียนจัดงานประลองการต่อสู้ก่อนปิดเทอม ผู้เข้าร่วมจะได้คะแนนเพิ่มขึ้นกับว่าสามารถเข้ารอบได้ขนาดไหน และผู้ชนะเลิศยังมีเงินรางวัลอีก ซีริลคิดว่าเขาไม่จำเป็นต้องลงประลองกับใครเพราะคะแนนเก็บเขามีมากพอแล้ว&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>วันถัดจากการประลองเสร็จสิ้น ในพระราชวังส่งข่าวใหญ่มาให้เขา เกิดการกบฏโดยบรรดาสามัญชนในแคว้นวินส์ตันที่อยู่ทางทิศตะวันตกของเมืองหลวง</font></p><div><br></div>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 23 _ Chapter 20 ซีริล _ จุดเริ่มต้นของการเรียน _ Dek-D.com - Writer_files/adx.js.download"></script>
<script language="JavaScript" type="text/javascript">
