
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;">Chapter 21 ซีริล : ด้านมืดของเจ้าชาย1<span class="Apple-tab-span" style="white-space:pre">	</span></font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ข่าวที่ได้รับยังเป็นข่าวลับ ซีริล และคณะกรรมการนักเรียน &nbsp;ต้องเข้าพบคณะอาจารย์และอาจารย์ใหญ่ มีการเพิ่มจำนวนองครักษ์เพื่อคุ้มครองเขา และเพิ่มทหารในโรงเรียนเพื่อดูแลความเรียบร้อย&nbsp;</font></p><p style="margin: 0px 0px 13px;"><font style="font-size: 19px;">พระราชามีรับสั่งให้เขากลับพระราชวังทันทีเพื่ออารักขา&nbsp;</font></p><p style="margin: 0px 0px 13px;"><font style="font-size: 19px;">สถานะการณ์กบฏรุนแรงกว่าที่คิดไว้ กบฏสามัญชนครั้งนี้มีผู้มีพลังเวทย์สูงเข้าร่วมด้วยหลายคน รวมถึงอัศวินอิสระและนักฆ่า&nbsp;</font></p><p style="margin: 0px 0px 13px;"><font style="font-size: 19px;">กบฏสมารถนำทัพยึดที่ว่าการแคว้น สถานที่สำคญและคฤหาสน์ผู้ครองแคว้น&nbsp;</font></p><p style="margin: 0px 0px 13px;"><font style="font-size: 19px;">ดยุคแห่งวินส์ตันและบุตรชายคนโต คนรองถูกสังหารพร้อมกัน&nbsp;</font></p><p style="margin: 0px 0px 13px;"><font style="font-size: 19px;">มีการปล้นฆ่าทั่วเมืองไปหมด กบฏเองไม่สามารถดูแลให้เกิดความเรียบร้อยได้ ทั้งเมืองไม่มีกฎหมาย ผู้คนล้มตายมากมาย&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ซีริลเหลือบตามองท่านหญิงเฌอร์และพี่ชายคนที่3 ซึ่งโชคดีอยู่ในโรงเรียนทำให้ไม่ถูกทำร้าย&nbsp;</font></p><p style="margin: 0px 0px 13px;"><font style="font-size: 19px;">เฌอร์ที่ดูบอบบางอยู่แล้วตอนนี้ร้องไห้เสียจนแทบไม่มีเสียงโดยมีพี่ชายของเธอกอดไว้&nbsp;</font></p><p style="margin: 0px 0px 13px;"><font style="font-size: 19px;">แกรนด์ลอร์ดที่เหลืออยู่คนเดียวของตระกูลวินส์ตันตอนนี้มีดวงตาแดงกล่ำ หน้าซีด&nbsp;</font></p><p style="margin: 0px 0px 13px;"><font style="font-size: 19px;">อาจารย์ใหญ่แจ้งว่าให้ซีริล และเฌอร์ เดินทางเข้าพระราชวัง ส่วนพี่ชายของเฌอร์ต้องเดินทางไปแคว้นวินส์ตันเพื่อเป็นกำลังใจให้กับทหารที่ปราบกบฏโดยความคุ้มครองของแม่ทัพและกองทัพของพระราชาในฐานะดยุคผู้ครองแคว้นวินส์ตันคนถัดไป</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">วันถัดมาทางโรงเรียนประกาศสถานการณ์ฉุกเฉิน นักเรียนมารวมกันที่ห้องโถง มาพร้อมกับแจ้งว่าให้นักเรียนเดินทางกลับบ้านได้หากผู้ปกครองมารับได้ หรือจะอยู่ที่โรงเรียนก็ได้ จนกว่าสถานการณ์สงบ เนื่องจากโรงเรียนมีการรักษาความปลอดภัยอย่างสูง ทางนักเรียนที่เป็นตระกูลผู้ครองแคว้นต่างๆถูกสั่งให้พักอยู่ในโรงเรียนเพื่อความปลอดภัย ส่วนการแสดงประจำภาคเรียนต้องถูกงดไปโดยปริยาย</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">การกบฏเกิดจากความคับแค้นของประชาชนเนื่องจากการเก็บภาษีที่สูงมาก ชาวบ้านยากจน แต่ผู้ครองแคว้นหรูหราร่ำรวย ทางเมืองหลวงและพระราชาไม่ใส่ใจ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">&nbsp; &nbsp; &nbsp; &nbsp; &nbsp; ทางพระราชา ตัดสินใจระดมทหารจากทุกแคว้นมาเพื่อปราบกบฏ นอกจากนี้ให้ดยุคผู้ครองแคว้นอยู่ประจำแคว้นของตนเองเพื่อควบคุมให้แต่ละแคว้นเกิดความเรียบร้อย&nbsp;</font></p><p style="margin: 0px 0px 13px;"><font style="font-size: 19px;">แต่ให้ส่งครอบครัวของผู้ครองแคว้นเข้าเมืองหลวงอ้างว่าเพื่อความปลอดภัย ซึ่งเป็นเหตุผลส่วนหนึ่ง แต่อีกเหตุผลหนึ่ง เพื่อเป็นตัวประกันไม่ให้บรรดาผู้ครองแคว้นก่อความวุ่นวายโดยอ้างจากสาเหตุนี้</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ซีริลนั่งอยู่ในรถม้ากับเฌอร์ เขาได้ยินเสียงร้องไห้เป็นระยะ ช่างเป็นเด็กสาวที่ดูบอบบางและน่าสงสาร เขาค่อยๆโอบไหล่เธอเบาๆ เธอเกร็งขึ้นเล็กน้อยก่อนเอนศีรษะมาซบที่ไหล่ของเขา</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เฌอร์ อย่าร้องไห้อีกเลย พี่ชายของเธอจะต้องปลอดภัยกลับมา กองทัพของพระราชาจะต้องชนะพวกกบฏแคว้นวินส์ตันจะะต้องกลับมาสงบสุขอีกครั้ง”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เฌอร์ค่อยๆหันหน้ามาสบตาเขา แววตาเธอช่างเหมือนเลดี้เบ็ธยามมองเขา เต็มไปด้วยความรักและศรัทธา วินาทีนั้น ซีริลรู้แล้วว่า เฌอร์ได้มอบหัวใจดวงน้อยๆของเธอให้แก่เขาแล้ว</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ทุกแคว้นต่างส่งทหารมา ยกเว้นแคว้นเทรลิส ท่านดยุคอ้างว่าแคว้นเทรลิสมีทหารน้อยอยู่แล้วเมื่อเทียบกับขนาดและประชากรในแคว้น</font></p><p style="margin: 0px 0px 13px;"><font style="font-size: 19px;">“ทหารถึง 1 ใน4ส่วนยังเป็นทหารรับจ้าง ไม่ได้สังกัดแคว้นโดยตรง” ท่านดยุคกล่าวกับตัวแทนพระองค์&nbsp;</font></p><p style="margin: 0px 0px 13px;"><font style="font-size: 19px;">ท่านดยุคได้ให้ดัชเชสนำเงินจำนวนมากถึง 50000 เหรียญทอง มามอบให้แทนการส่งทหาร เพื่อใช้ในการบูรณะแคว้นวินส์ตัน&nbsp;</font></p><p style="margin: 0px 0px 13px;"><font style="font-size: 19px;">พระราชาพอใจอย่างมากสำหรับเงินก้อนนี้ จึงไม่ติดพระทัยเรื่องการไม่ส่งทหารอีก&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">บรรดาครอบครัวผู้ครองแคว้นต่างๆ ต่างอยู่ในเมืองหลวงไร้ซึ่งความกังวลเรื่องกบฏ ยังมีการจัดงานเลี้ยงน้ำชา จัดงานสังสรรค์เหมือนเดิม&nbsp;</font></p><p style="margin: 0px 0px 13px;"><font style="font-size: 19px;">มีเพียงไม่กี่คนที่ไม่ค่อยเข้าร่วมงานเหล่านี้ คนหนึ่งคือเฌอร์ ซึ่งตอนนี้เป็นแขกในพระราชวัง ที่ยังมีอาการซึมเศร้าตลอดเวลา จะดีขึ้นบ้างก็ตอนเขามาเยี่ยม&nbsp;</font></p><p style="margin: 0px 0px 13px;"><font style="font-size: 19px;">อีกคนหนึ่งคือคู่หมั้นของเขา เรนิส ซึ่งตอบรับคำเชิญแค่ไม่กี่คน เช่นเลดี้เบลล่า บาร์ตัน สองพี่น้องจากตระกูลปัวร์เรส นอกนั้นแทบไม่เห็นเงาของเรนิสในงานต่างๆเลย เช่นเดียวกับพี่ชายบุญธรรมของเธอ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ซีริลเชิญเรนิสมาพบในบ่ายวันหนึ่ง เธอดูเปลี่ยนไปจากเดิมบ้าง ยอมรับว่าเธอโตขึ้น สวยน่ามอง แต่เวลาทำหน้านิ่งๆเหมือนเย่อหยิ่งและดูไว้ตัว พอเธอพูดออกมาถึงจะรู้สึกว่าไม่ได้เป็นอย่างที่เห็น&nbsp;</font></p><p style="margin: 0px 0px 13px;"><font style="font-size: 19px;">ความจริงแล้วเขาเข้าใจเรนิสดีทีเดียว เธอไม่ได้เย่อหยิ่งหรอก เพียงแต่ไม่ชอบพบผู้คน&nbsp;</font></p><p style="margin: 0px 0px 13px;"><font style="font-size: 19px;">เธอกับคุยเรื่องทั่วๆไปและเรื่องกบฏแคว้นวินส์ตัน</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“หากจะพูดไป ช่วงฤดูเก็บเกี่ยวที่ผ่านมา มีการเก็บภาษีสูงเกินไปทั้งที่ผลผลิตได้ไม่ดี เนื่องจากฤดูหนาวปีที่ผ่านมายาวนานเกินไป ชาวบ้านในแคว้นต่างอดทนไม่ได้”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ทางเมืองหลวงไม่ทราบเรื่องนี้หรอเพคะ”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เสด็จพ่อทรงทราบบ้าง แต่คิดว่าสถานการณ์ไม่รุนแรง จนกระทั่งเกิดเรื่อง”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสกรอกตาขึ้นบน ซีริลนึกขำในใจ เธอกำลังนินทาเสด็จพ่ออยู่ใช่ไหม แต่ไม่กล้าพูด&nbsp;</font></p><p style="margin: 0px 0px 13px;"><font style="font-size: 19px;">ผู้หญิงคนนี้เก็บสีหน้าไม่ได้เลย</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ท่านดยุคเอาเปรียบประชาชนมากเกินไป ทำให้เกิดความโกรธแค้น เมื่อออกประกาศเก็บภาษีเก็บเกี่ยวที่สูงมากขนาดนี้ ชาวบ้านต่างร้องเรียนและโวยวายว่าพวกเขาอาจไม่มีขนมปังกินในฤดูหนาว”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ท่านดยุคคงไม่ได้บอกกระมั้งว่า ถ้าไม่มีขนมปัง ให้กินขนมเค้กสิ”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เรนิส เธอรู้ได้อย่างไร”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เดาเอาเพคะ” เรนิสพูด แล้วพึมพำเบาๆเรื่องที่เขาไม่เข้าใจนัก “ไม่คิดเลยว่าประโยคคลาสสิกในประวัติศาสตร์ของพระนางมารี อังตัวแนตต์จะถูกยืมมาใช้ ผู้ผลิตเกมขี้เกียจเกินไปแล้ว”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ทันใดนั้น สาวใช้เดินเข้ามาบอกเขาว่า แกรนด์เลดี้เฌอร์มาพบ เขาอึกอักเล็กน้อย คนหนึ่งเป็นคู่หมั้น ส่วนอีกคน ผู้หญิงที่หลงรักเขา</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เธอว่าอย่างไรเรนิส หากจะมีแขกมาเพิ่ม”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เชิญท่านหญิงเฌอร์มาเถอะเพคะ เธอน่าจะเศร้าใจอยู่”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เฌอร์ดูหน้าถอดสีเมื่อเห็นเขากับเรนิสนั่งด้วยกัน เธอเม้มริมฝีปากแน่น น้ำตาคลอจวนเจียนจะหยด ก่อนจะกล่าวว่าไม่ทราบว่าเขามีแขกและไม่รบกวนแล้ว ก่อนหันหน้าวิ่งกลับออกไป</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสดูอึ้งไปชั่วขณะ แลบลิ้นเล็กน้อยก่อนหัวเราะน้อยๆ&nbsp;</font></p><p style="margin: 0px 0px 13px;"><font style="font-size: 19px;">“อ้อ ฮาเร็มของเจ้าชายที่เอง”&nbsp;</font></p><p style="margin: 0px 0px 13px;"><font style="font-size: 19px;">เขาไม่เคยเห็นเรนิสที่ดูผ่อนคลายขนาดนี้ บางทีเขาชอบให้เธอดูเป็นแบบนี้มากกว่าการรักษาภาพพจน์สุภาพสตรีที่สง่างามแบบเดิม</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ฮาเร็มคืออะไร”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ฮาเร็มก็เหมือน แฟนคลับ”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“แฟนคลับคืออะไร” อันที่จริงเขาถามไปอย่างนั้น เขาพอจะเดาความหมายที่เธอสื่อได้บ้าง</font></p><p style="margin: 0px 0px 13px;"><font style="font-size: 19px;">“หมายถึงกลุ่มคนที่ชื่นชอบพระองค์” เรนิสขยายความให้</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“แล้วเรนิสคิดว่าอย่างไร” นี่เธอไม่ได้รู้สึกอะไรเลยที่มีคนมาชอบเขาใช่ไหม เขาเริ่มไม่พอใจบ้าง</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสไม่ตอบเพียงแต่หัวเราะ และส่ายหน้าก่อนกลับมารักษาบุคลิกขรึมเฉยเหมือนเดิม บางทีเธอคงเด็กเกินไปที่จะหึงหวง เขาถอนใจเบาๆ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรื่องอื่นที่คุยเป็นเรื่องทั่วๆไปเกี่ยวกับการเตรียมตัวสอบของเรนิสเพื่อเข้าโรงเรียนเวทฟานเซียส์หลังปีใหม่&nbsp;</font></p><p style="margin: 0px 0px 13px;"><font style="font-size: 19px;">เรนิสเตรียมตัวมาพร้อมไม่น้อย ตอนนี้ระดับเวทรวมเธออยู่ที่พื้นฐาน 5 ซึ่งเท่ากับเขาในตอนนี้ ระดับถัดไปจะเป็นระดับชั้นกลางแล้ว คู่หมั้นของเขาไม่ธรรมดาทีเดียว&nbsp;</font></p><p style="margin: 0px 0px 13px;"><font style="font-size: 19px;">ส่วนเธมม์นั้นดูจะไม่ได้สร้างหน้าตาให้แก่ตระกูลเทรลิสเท่าใดนัก ตอนนี้เขาผ่านระดับพื้นฐาน 2 ซึ่งเป็นขั้นต่ำในการรับเข้าเรียนของโรงเรียน&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เธมม์ทำดีที่สุดแล้วเพคะ” เรนิสออกตัวให้พี่ชายบุญธรรม</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เธมม์ก็ยังดีกว่าซิลบาสเตียน ตอนนี้น้องชายฉันยังไม่ขึ้นระดับพื้นฐาน 2 เลย เสด็จแม่ทรงกลุ้มพระทัยไม่น้อยทีเดียว ทรงเรียกซิลบาสเตียนมาอบรมหลายครั้ง เปลี่ยนอาจารย์ไปหลายชุดละ” เรื่องนี้เป็นที่พอใจของเลดี้เบ็ธมาก เลดี้เบ็ธบอกเขาว่ายิ่งเจ้าชายซิลบาสเตียนไร้ความสามารถเท่าไหร่ยิ่งดีกับเขา ฐานะของเขายิ่งมั่นคงมากขึ้น</font></p><p style="margin: 0px 0px 13px;"><font style="font-size: 19px;">เขาไม่เข้าใจเรื่องนี้นัก เขาเป็นพี่ชาย สถานะของเขาน่าจะเหนือกว่าน้องชาย ทำไมยังต้องกังวล</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เป็นไปได้อย่างไร แปลก”เรนิสพึมพำเบาๆ เขาพอเข้าใจได้ว่า ระดับเจ้าชาย ไม่ความจะย่ำแย่ขนาดใกล้ถึงเวลาเข้าโรงเรียนเวทย์ ยังไม่สามารถถึงมาตรฐานขั้นต่ำของโรงเรียนได้</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสรั้งอยู่ไม่นานก่อนขอตัวกลับ เธอบอกว่าต้องไปเรียนวิชาความรู้ทั่วไปเสริมเป็นเพื่อนเธมม์ ที่ตอนนี้เรียนแทบจะเช้าจรดเย็น เธออาจจะมาพบเขาบ่อยมากไม่ได้ ก่อนจะร่ำลาอย่างอ้อยอิ่งราวกลับไม่อยากจากไป</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เขายิ้มเย็นชาลับหลังเธอ เรนิส การเสแสร้งของเธอพัฒนาขึ้น แต่ตบตาเขาไม่ได้อยู่ดี อะไรคือไม่อยากกลับ แต่หาข้ออ้างกลับ นายเธมม์กับเธอความรู้ต่างกันจนเธอเป็นอาจารย์สอนเธมม์ได้แล้ว จะเรียนเสริมด้วยกันเพื่ออะไร&nbsp;</font></p><p style="margin: 0px 0px 13px;"><font style="font-size: 19px;">อะไรคือคิดถึงเขาแต่มาหาบ่อยๆไม่ได้เพราะติดเรียน&nbsp;</font></p><p style="margin: 0px 0px 13px;"><font style="font-size: 19px;">เธอแทบจะไม่ต้องเรียนอะไรเพิ่มก็สอบได้สบายๆ&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ซีริลเดินไปที่ห้องของเฌอร์ แจ้งสาวใช้ของเธอว่าเขาต้องการพบ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เป็นอย่างไรบ้างเฌอร์”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“พระคู่หมั้นกลับไปแล้วหรือเพคะ”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“อืม เรนิสกลับไปแล้ว”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เจ้าชายกับพระคู่หมั้นดูรักใคร่กันมาก” ดวงตาของเฌอร์ดูเศร้าหมอง น้ำตาเอ่อคลอ ช่างเป็นอีกคนที่ใสซื่อเกินไป เก็บซ่อนความรู้สึกไว้ไม่ได้</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เรนิสกับฉันแล้วก็เหมือนน้องสาวคนหนึ่ง เราหมั้นกันตั้งแต่เด็กแล้ว”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“น้องสาว” เสียงของเฌอร์แผ่วเบาราวกลับกระซิบ</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เฌอร์ เธอไม่สบายหรือเปลา ถ้ามีอะไรบอกได้ ฉันยินดีจะดูแลเธอ”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“ทรงยินดีจะดูแลหม่อมฉันหรือเพคะ” เฌอร์ส่งรอยยิ้มเจิดจ้าครั้งแรกตั้งแต่เกิดเรื่องขึ้น</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“อืม” เขายิ้มอ่อนโยน พยักหน้ารับ เขาจะดูแลเธอเองเฌอร์ ตราบใดที่เธอเป็นหมากในกระดานของเขา</font></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 24 _ Chapter 21 ซีริล _ ด้านมืดของเจ้าชาย1   _ Dek-D.com - Writer_files/adx.js.download"></script>
<script language="JavaScript" type="text/javascript">
