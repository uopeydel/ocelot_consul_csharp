
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;">Chapter 24 จอมมาร : ความรักของผู้ให้กำเนิด</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขา จอมมารผู้เคยยิ่งใหญ่&nbsp;</font></p><p style="margin: 0px 0px 13px;"><font style="font-size: 19px;">ใช่ แค่เคยเท่านั้น ตอนนี้กลับกลายเป็นเด็กมนุษย์คนหนึ่ง ใครบ้างจะเข้าใจความทุกข์ใจของเขาบ้าง ตั้งแต่เขาได้ความทรงจำชาติเดิมกลับมากตอนอายุ 8 ปี เขาก็มีช่วงเวลาขมขื่นอยู่ตลอดเมื่อนึกถึงอดีตอันรุ่งเรื่อง</font></p><p style="margin: 0px 0px 13px;"><font style="font-size: 19px;">เดิมเมื่อตอนเป็นจอมปีศาจ รูปร่างของเขาสูงใหญ่กว่ามนุษย์ทั่วไป ใบหน้าจัดว่าดูดีมาก ต่างกับมนุษย์แค่มีเขาที่ศีรษะ 2 เขาแค่นั้น&nbsp;</font></p><p style="margin: 0px 0px 13px;"><font style="font-size: 19px;">แต่ตอนนี้หรือ เขาเป็นเด็กหนุ่มอายุ13ปี หน้าตากลับออกไปเหมือนกับมนุษย์หญิงแบบพวกสาวงามที่เคยถูกมอบให้มาเป็นสาวใช้ของเขา&nbsp;</font></p><p style="margin: 0px 0px 13px;"><font style="font-size: 19px;">ใช่ สาวงามที่บรรดาผู้กล้าทั้งหลายมาช่วยนี่แหละ</font></p><p style="margin: 0px 0px 13px;"><font style="font-size: 19px;">แต่ชีวิตชาตินี้มีดีอยู่อย่างเดียว เขามีแม่อยู่คนหนึ่ง ตอนเป็นปีศาจ อายุของเขายืนยาวนาน&nbsp;</font></p><p style="margin: 0px 0px 13px;"><font style="font-size: 19px;">เขาเคยมีแม่เช่นกัน นางเป็นราชินีปีศาจ ตอนมีเขาขึ้นมา นางอายุ 600 ปีแล้ว และเบื่อหน่ายเต็มที&nbsp;</font></p><p style="margin: 0px 0px 13px;"><font style="font-size: 19px;">ส่วนพ่อของเขาเป็นขุนพลปีศาจสักคนที่นางไม่ให้ความสำคัญ แม่ของเขาตอนนั้นเลี้ยงเขามาจนอายุ 250 ปี จะเรียกว่าเลี้ยงก็ไม่เชิง นางให้สมุนของนางเลี้ยงเขามากกว่า ส่วนนางก็ทำหน้าที่ปกครองอาณาจักรอันยิ่งใหญ่ของนาง จนเขาโตพอ นางก็ทิ้งเขาไปท่องเที่ยว นางให้เหตุผลว่านางแก่มากแล้ว ขอชีวิตอิสระให้นางบ้าง ตอนนั้นเขารู้แล้วว่าหากต้องการอิสระเร็ว ต้องมีทายาทเร็วๆ</font></p><p style="margin: 0px 0px 13px;"><font style="font-size: 19px;">ชีวิตปีศาจของเขาน่าเบื่อมาก ปกครองบรรดาปีศาจไม่ให้ทะเลาะกันเอง บรรดาแม่ทัพทั้งหลายต่างหาเรื่องต่อสู้กันตลอดเวลา&nbsp;</font></p><p style="margin: 0px 0px 13px;"><font style="font-size: 19px;">เผ่าปีศาจมีสายเลือดรักการต่อสู้ซึมลึกถึงก้นบึ้ง&nbsp;</font></p><p style="margin: 0px 0px 13px;"><font style="font-size: 19px;">เขาแค่ดูแลไม่ให้การสู้กันพวกนี้เกินเลยจนเกิดการตายขึ้นแค่นั้นเอง&nbsp;</font></p><p style="margin: 0px 0px 13px;"><font style="font-size: 19px;">หากบาดเจ็บต้องพักสักปีสองปี ไม่ใช่เรื่องใหญ่อะไร เขาพอจะหลับตาทำเป็นมองไม่เห็นได้</font></p><p style="margin: 0px 0px 13px;"><font style="font-size: 19px;">สิ่งที่เปลี่ยนชีวิตเขาคือตอนเขาอายุ300 ปีพอดี เขาเดินทางไปที่หนึ่ง มีเด็กมนุษย์กลุ่มหนึ่งถูกปีศาจไล่ล่ามาเป็นอาหาร ความจริงแล้วเขาไม่อยากสอดมือยุ่งหากแต่ปีศาจชั้นต่ำนั้นสังหารมนุษย์จนเลือดมาโดนเขา&nbsp;</font></p><p style="margin: 0px 0px 13px;"><font style="font-size: 19px;">เขาจึงจัดการสั่งสอนมันไป แต่มีเด็กมนุษย์คนหนึ่งรอดชีวิต เขาไม่ได้ชอบกินสิ่งมีชีวิตนัก ด้วยพลังของเขาแล้วไม่ต้องกินอะไรเลยก็อยู่ได้สบายๆ การกินอาหารเป็นแค่ความบังเทิงอย่างหนึ่งแค่นั้นเอง&nbsp;</font></p><p style="margin: 0px 0px 13px;"><font style="font-size: 19px;">เด็กคนนั้นเดินตามเขามาเรื่อยๆไม่ว่าเขาจะไปที่ไหน จนในที่สุดเขาเก็บเด็กคนนั้นมาเลี้ยง&nbsp;</font></p><p style="margin: 0px 0px 13px;"><font style="font-size: 19px;">เดิมทีเขาไม่ได้ใส่ใจมากนัก แต่เวลาที่อยู่ร่วมกันหลายปีทำให้เกิดความรู้สึกผูกพัน จอมมารอย่างเขากับเด็กมนุษย์ที่กลายเป็นหญิงงามคนนั้นก็มีความสัมพันธ์ลึกซึ้งต่อกันขึ้นและมีทายาทร่วมกันคนนึง&nbsp;</font></p><p style="margin: 0px 0px 13px;"><font style="font-size: 19px;">แต่โชคร้ายนัก เขาลืมไปไม่ก็ในเวลานั้นแค่ละเลยไปว่ามนุษย์นั้นทั้งบอบบางและอายุขัยสั้นมาก&nbsp;</font></p><p style="margin: 0px 0px 13px;"><font style="font-size: 19px;">ยูจีนเนีย รักแรกของเขาจบลงด้วยอายุแค่ 25 ปี นางคลอดทายาทให้เขาแล้วสิ้นใจ ด้วยเหตุผลว่า ลูกครึ่งปีศาจได้ดูดกลืนพลังของมารดาที่เป็นมนุษย์จนหมดสิ้น&nbsp;</font></p><p style="margin: 0px 0px 13px;"><font style="font-size: 19px;">ตอนที่นางตั้งครรภ์เขาเคยเสนอให้ทำลายเด็กในท้องทิ้งเสีย เพื่อนางจะได้อยู่นานขึ้นอีกสัก30-40ปี นางตอบเขาว่า ด้วยความรักของแม่ นางทำเช่นนั้นไม่ได้ ไหนๆนางไม่สามารถอยู่เป็นเพื่อนเขาได้หลายร้อยปี แต่ขอทิ้งทายาทไว้ให้เขาก็ยังดี</font></p><p style="margin: 0px 0px 13px;"><font style="font-size: 19px;">&nbsp;ในปีนั้นเขาอายุครบ320ปีพอดี เขามีทายาทมาคนหนึ่ง เขาเลี้ยงดูทายาทด้วยตัวเอง แน่นอน ย่อมผูกพันไม่น้อย จนลูกชายตัวน้อยของเขาเติบโตขึ้นจนอายุ 3 ร้อยกว่าปี เขาฉลองวันเกิดปีที่ 666 ด้วยการทิ้งดินแดนปีศาจและออกเดินทางท่องเที่ยว</font></p><p style="margin: 0px 0px 13px;"><font style="font-size: 19px;">เขาแก่พอแล้ว ให้อิสระกับเขาบ้าง เขาเบื่อการเป็นผู้คุมไม่ให้พวกปีศาจลูกน้องตีกันเอง..</font></p><p style="margin: 0px 0px 13px;"><font style="font-size: 19px;">ยูจีเนียทำให้เขามีมุมมองของการให้กำเนิดเปลี่ยนไป และแม่ของเขาในชาตินี้ทำให้เขาคิดถึงความรักในครั้งนั้น&nbsp;</font></p><p style="margin: 0px 0px 13px;"><font style="font-size: 19px;">ความรักที่เขาเกืบจะลืมมันไปหลังจากเวลาผ่านมาเนิ่นนานถึงหลายร้อยปี แม่ของเขาคนนี้เป็นหญิงงามอย่างหาตัวได้ยาก ในสายตาของเขานางสวยที่สุด อ่อนโยนที่สุด และเป็นสิ่งเดียวที่เขารู้สึกว่ามีค่าในชีวิต</font></p><p style="margin: 0px 0px 13px;"><font style="font-size: 19px;">ครอบครัวของเขาเป็นชนชั้นปกครอง พ่อกับแม่ของเขาอยู่ร่วมกันเพราะเหตุผลทางการเมือง การพูดคุยกันล้วนแต่เกี่ยวข้องกับผลประโยชน์ เขามีพี่ชายอีกคน เดิมก่อนที่จะอายุ 8 ปี เขาเคยรักและเชื่อใจพี่ชายคนนี้&nbsp;</font></p><p style="margin: 0px 0px 13px;"><font style="font-size: 19px;">แต่หลังจากที่เขาได้ความทรงจำและจิตวิญญาณในอดีตมา เขาได้ประสบการณ์ชีวิตเดิมๆมาด้วย&nbsp;</font></p><p style="margin: 0px 0px 13px;"><font style="font-size: 19px;">สายตายามพี่ชายคนนี้มองมาเป็นสายตาที่ประเมินและหยั่งเชิง เหมือนกับที่พวกลูกน้องของเขาในอดีตเคยมองกัน บางครั้งมีความริษยา มันไม่ใช่ความรัก</font></p><p style="margin: 0px 0px 13px;"><font style="font-size: 19px;">เขาอยู่มาตั้งกี่ร้อยปีแล้วทำไมจะดูไม่ออก ยิ่งเมื่อเขาไม่พัฒนาพลังเวทธาตุอื่นๆทำให้ระดับพลังเวทไม่เพิ่ม พี่ชายคนนี้มักจะแสดงความเป็นห่วง แต่ในแววตามีความสาสมใจอย่างปิดไม่มิด เด็กอายุน้อยจะปิดอะไรเขาได้ล่ะ&nbsp;</font></p><p style="margin: 0px 0px 13px;"><font style="font-size: 19px;">จากนั้นเขาก็ไม่อยากจะยุ่งกับพี่ชายคนเดียวอีก ไม่ได้เกลียดชัง แต่ไม่อยากมีเรื่องยุ่งยากโดยไม่จำเป็น&nbsp;</font></p><p style="margin: 0px 0px 13px;"><font style="font-size: 19px;">สำหรับสิ่งมีชีวิตที่เรียกว่าพ่อก็ไม่ต่างอะไรกับพี่ชาย มองเขาเหมือนวัตถุชิ้นหนึ่งเหมือนกับที่เขาเคยมองลูกสมุนทั้งหลายนั่นแหละ ไม่ได้มีค่าอะไรในสายตาพ่อ มีแต่แม่เท่านั้นที่รักเขาจากใจจริง&nbsp;</font></p><p style="margin: 0px 0px 13px;"><font style="font-size: 19px;">โลกใบนี้แตกต่างจากโลกที่แล้วบ้าง แต่เรื่องของเวทไม่ต่างกันมาก พลังเวทแบ่งเป็นธาตุต่างๆ ต้องมีการพัฒนาพลังแต่ละธาตุและเลื่อนชั้นพลัง เรื่องพวกนี้ไม่ต่างจากโลกเดิมของเขา&nbsp;</font></p><p style="margin: 0px 0px 13px;"><font style="font-size: 19px;">เขาวัดพลังตอนอายุ 8 ปี พบว่ามี4 พลังธาตุ น้ำ ไฟ เหล็ก และธาตุมืด อันที่จริงตอนเป็นราชาปีศาจเขาสามารถใช้พลังได้ทุกธาตุอยู่แล้ว แต่ที่ใช้มากที่สุดคือธาตุมืด เพราะมันสามารถทำอะไรได้หลายอย่างโดยที่ธาตุอื่นทำไม่ได้&nbsp;</font></p><p style="margin: 0px 0px 13px;"><font style="font-size: 19px;">เขาไม่สนใจพัฒนาธาตุอื่นหรอก มันไม่มีความหมายอะไร พัฒนาเพียงธาตุมืดก็เพียงพอแล้ว ภายในเวลาไม่เกิน 10 ปีหรือน้อยกว่านั้น เขาจะแข็งแกร่งเกินกว่าใคร แม้แต่พ่อของเขาหรือพี่ชายก็เถอะ เรื่องการพัฒนาธาตุมืดนี้เขาไม่ได้บอกใครเพื่อไม่ให้มันยุ่งยาก</font></p><p style="margin: 0px 0px 13px;"><font style="font-size: 19px;">ธาตุมืดไม่มีการวัดระดับที่ชัดเจน และไม่ผูกกับธาตุอื่นในการเลื่อนระดับ ในเวลาไม่กี่ปี เขาสามารถฟื้นความสามารถเดิมมาได้บางส่วน&nbsp;</font></p><p style="margin: 0px 0px 13px;"><font style="font-size: 19px;">ปัญหานั้นมีบ้าง แม่ของเขาพยายามหาอาจารย์ต่างๆมาสอนวิชาเวทย์และความรู้ต่างๆให้เขา อาจารย์เวทพวกนั้นต่างไร้ความสามารถ พร่ำเพ้อแต่เรื่องง่ายๆที่น่าเบื่อ&nbsp;</font></p><p style="margin: 0px 0px 13px;"><font style="font-size: 19px;">เขาอยู่มาตั้งกี่ปีแล้วทำไมจะไม่รู้เรื่อง แต่อาจารย์พวกนี้ยังมีความพยายามที่ไร้ค่ามาสั่งสอนเขา ความรู้ของพวกนั้น ยังไม่คู่ควรเป็นลูกศิษย์เขาเลยยังมีหน้ามาสอนเขาอีก&nbsp;</font></p><p style="margin: 0px 0px 13px;"><font style="font-size: 19px;">เขาแค่ไม่สนใจฟัง ใครจะทำอะไรเขาได้ มีอย่างเดียวที่เขาต้องเรียนรู้คือประวัติศาสตร์ของโลกใบนี้กับกฎเกณฑ์ทั่วไปที่จำเป็นในการอยู่ในโลกนี้&nbsp;</font></p><p style="margin: 0px 0px 13px;"><font style="font-size: 19px;">จริงๆไม่ได้มีความหมายมากนักสำหรับ แต่ตอนนี้เขาอยู่ในร่างเด็กมนุษย์คนหนึ่ง จำเป็นต้องอยู่ร่วมกับคนอื่นเพื่อเอาตัวรอดไปพลางๆก่อน</font></p><p style="margin: 0px 0px 13px;"><font style="font-size: 19px;">ปัญหาเรื่องอาจารย์ทั้งหลายของเขาเริ่มบานปลาย แม่ของเขาต้องเปลี่ยนอาจารย์ชุดแล้วชุดเล่าเนื่องจากพลังธาตุของเขาไม่พัฒนา เขาก็แค่ไม่อยากพัฒนาเพราะมันไม่ได้จำเป็น ส่วนอาจารย์พวกนั้น เขาไม่สนใจอยู่แล้ว&nbsp;</font></p><p style="margin: 0px 0px 13px;"><font style="font-size: 19px;">อีกปัญหาหนึ่งที่น่ารำคาญ พี่ชายเขามีคู่หมั้นอยู่คนหนึ่ง นั่นไม่ใช่เรื่องของเขา แต่มันเกี่ยวข้องกันบ้างเพราะแม่ของเขาคิดว่าการที่พี่ชายของเขามีคู่หมั้นที่มีพื้นฐานครอบครัวมีอำนาจจะทำให้ฐานะของเขาไม่มั่นคง จึงหาคู่หมั้นที่คิดว่ามีฐานะเท่าเทียมกันให้เขาบ้าง&nbsp;</font></p><p style="margin: 0px 0px 13px;"><font style="font-size: 19px;">เด็กผู้หญิงคนนั้นตามติดเขาอยู่ช่วงหนึ่ง ช่างน่ารำคาญมาก จนในที่สุดหลังจากที่เขาทำเหมือนเด็กนั่นเป็นก้อนหิน เด็กนั่นก็ไปตามตื้อพี่ชายเขาแทน ดีเหมือนกัน</font></p><p style="margin: 0px 0px 13px;"><font style="font-size: 19px;">ปีนี้เขาอายุย่างเข้า13 ปีเศษแล้ว แม่ของเขาแสดงอาการกลุ้มใจมากกว่าเดิม แต่ต่อหน้าเขานางไม่เคยพูดถึงและเขาก็ไม่เคยถาม พวกบรรดาคนรับใช้ต่างพูดคุยกันว่านางเป็นห่วงที่ความสามารถเขาไม่สามารถเข้าโรงเรียนเวทอันดับหนึ่งได้&nbsp;</font></p><p style="margin: 0px 0px 13px;"><font style="font-size: 19px;">เขาไม่เข้าใจ โรงเรียนนั่นมีอะไรคู่ควรกับเขางั้นหรือ อาจารย์ใหญ่ยังรู้ไม่เท่าเขาด้วยซ้ำ</font></p><p style="margin: 0px 0px 13px;"><font style="font-size: 19px;">วันหนึ่งก่อนอาหารมื้อค่ำ ตอนนี้พี่ชายเขาอยู่ที่โรงเรียนแล้ว เขารับประทานอาหารเย็นกับแม่แค่2คนเป็นปกติเหมือนทุกวัน สำหรับพ่อของเขา ถ้าไม่ติดงานก็อยู่กับชู้รัก เขามาก่อนเวลาเล็กน้อย มีเสียงลอดมาจากห้องอาหาร</font></p><p style="margin: 0px 0px 13px;"><font style="font-size: 19px;">“เซียร์เป็นเด็กที่ฉลาดมาก แต่พลังเวทกลับไม่พัฒนาเลย นี่เปลี่ยนอาจารย์มาตั้งหลายคนแล้ว เหลือเวลาอีกไม่กี่เดือนก็จะสอบ หากไม่สามารถเลื่อระดับพลังเวทได้ทันก็ไม่สามารถเข้าโรงเรียนได้”</font></p><p style="margin: 0px 0px 13px;"><font style="font-size: 19px;">“ฝ่าพระบาทตรัสเตือนเจ้าชายบ้างสิเพคะ ว่าต้องทรงตั้งใจให้มากกว่านี้” เสียงเหมือนคนสนิทของแม่ดังขึ้น</font></p><p style="margin: 0px 0px 13px;"><font style="font-size: 19px;">“ฉันไม่อยากให้เซียร์เครียดไปกว่านี้ ตั้งแต่หลังวัดพลังมา นิสัยเซียร์จากเด็กร่าเริงก็กลายเป็นเงียบขรึมเก็บตัว ไม่สนใจคนรอบข้าง ถ้ากดดันมากเกินไปกลัวว่าจะรับไม่ไหว ”&nbsp;</font></p><p style="margin: 0px 0px 13px;"><font style="font-size: 19px;">เขาแปลกใจบ้าง เขาแค่ไม่อยากยุ่งเรื่องไร้สาระ กลายเป็นว่าเขาเก็บตัว? เขาแค่เบื่อพวกมนุษย์ไม่จริงใจแค่นั้นเอง</font></p><p style="margin: 0px 0px 13px;"><font style="font-size: 19px;">“แต่ถ้าพลังเวทยังอยู่แบบนี้ จะอย่างไรก็ไม่ผ่านเกณฑ์”</font></p><p style="margin: 0px 0px 13px;"><font style="font-size: 19px;">“เอาเถอะ หยุดคุยเรื่องนี้ไว้ก่อนเดี๋ยวเซียร์มาได้ยินแล้วจะเสียใจ ใกล้เวลาอาหารเย็นละ แต่ถ้าเป็นไปได้ลองพยายามหาตำราหรือผู้รู้เกี่ยวกับธาตุมืดต่อไปอีก เผื่อสักวันเราอาจจะโชคดี บางทีการที่พลังเวทของเซียร์ไม่พัฒนาอาจเกี่ยวข้องกับการมีธาตุมืดก็ได้”</font></p><p style="margin: 0px 0px 13px;"><font style="font-size: 19px;">“ฝ่าพระบาทเพคะ เรื่องนั้นฝ่าพระบาททรงพยายามกับเรื่องนี้มากถึง 5 ปีแล้วนะเพคะ ทุ่มเททั้งแรงกายและเงินทองไปเท่าไหร่ สิ่งที่ได้มาล้วนเปล่าประโยชน์”</font></p><p style="margin: 0px 0px 13px;"><font style="font-size: 19px;">“เอาะเถอะ ถ้ามันจะช่วยเซียร์ได้บ้าง ยังไงชีวิตนี้ฉันก็ให้เซียร์ได้ทุกอย่าง”</font></p><p style="margin: 0px 0px 13px;"><font style="font-size: 19px;">เขาเคาะประตูห้องเบาๆ ก่อนมีคนมาเปิดประตูให้ แม่ของเขาส่งยิ้มอย่างอ่อนโยนมาราวกับบทสนทนาสักครู่ไม่เคยเกิดขึ้น เขาถอนหายใจก่อนส่งยิ้มกลับ</font></p><p style="margin: 0px 0px 13px;"><font style="font-size: 19px;">“เซียร์ วันนี้มีแอปเปิ้ลหิมะส่งมาจากทางเหนือ ฤดูกาลนี้การขนส่งยากมากแต่ยังพอจะส่งมาได้เพียงแต่อาจจะไม่ได้มีมาบ่อยนักนะ”</font></p><p style="margin: 0px 0px 13px;"><font style="font-size: 19px;">เขายิ้มรับเบาๆ แอปเปิ้ลหิมะเป็นอีกความชื่นชอบของเขาอีกหนึ่งอย่างในโลกนี้ มันเป็นอาหารที่รสชาติดีทีเดียว แต่อีกเหตุผลที่แม่ขอเขาจัดมาบ่อยเพราะมีความเชื่อว่ามันจะช่วยฟื้นพลังเวทย์กรณีใช้พลังเวทย์มากๆ กรณีกินร่วมกับการฝึกฝนการใช้เวทย์จะทำให้การฝึกก้าวหน้าเร็ว แอปเปิ้ลชนิดนี้ปลูกขึ้นด้วยเวทย์น้ำและขึ้นเฉพาะในอาณาจักรไอซ์อันหนาวเหน็บเท่านั้น</font></p><p style="margin: 0px 0px 13px;"><font style="font-size: 19px;">“ขอบคุณครับ แม่” เขาเรียกแม่ ว่า แม่ มันดูใกล้ชิดดีกว่าคำอื่น</font></p><p style="margin: 0px 0px 13px;"><font style="font-size: 19px;">หลังอาหารเย็นมื้อนั้น ขณะเขากำลังเดินกลับห้องนอน ขณะที่กำลังจะเดินผ่านไปยังปีกห้องนอนของเขา มีเสียงสนทนาเบาๆดังมาจากมุมหนึ่ง</font></p><p style="margin: 0px 0px 13px;"><font style="font-size: 19px;">“ยืนยันได้แล้วหรือว่าเจ้าชายไร้ประโยน์นั่น พลังเวทไม่พัฒนาเลย”</font></p><p style="margin: 0px 0px 13px;"><font style="font-size: 19px;">“แน่นอนแล้วค่ะ นี่เปลี่ยนพระอาจารย์มาตั้งหลายชุดแล้ว”</font></p><p style="margin: 0px 0px 13px;"><font style="font-size: 19px;">“ถ้าอย่างนั้นโอกาสเข้าโรงเรียนเวทคงจะดับสิ้นไปแล้ว น่าสมน้ำหน้าพระราชินีนัก นางเป็นราชินีแล้วอย่างไร ลูกชายคนโปรดของพระนางช่างไร้ประโยชน์”</font></p><p style="margin: 0px 0px 13px;"><font style="font-size: 19px;">“เรื่องนี้คงทำให้พระราชินีอับอายมาก หากพระนางต้องการให้ลูกชายคนโปรดก้าวขึ้นมาเชิดหน้าชูตายังลำบาก อย่าว่าแต่เข้ามาเสนอตัวเป็นรัชทายาทเลย”</font></p><p style="margin: 0px 0px 13px;"><font style="font-size: 19px;">เขาค่อยๆร่ายเวทธาตุมืด เสียงกรีดร้องโวยวายดังขึ้นก่อนได้ยินเสียงฝีเท้าคนวิ่งออกไป เขาแค่เสกฝูงค้างคาวมาฝูงเดียวเองก็จัดการพวกชอบนินทาได้แล้ว</font></p><p style="margin: 0px 0px 13px;"><font style="font-size: 19px;">ถ้าการไม่พัฒนาธาตุอื่นทำให้นางลำบากใจ เขาก็จะพัฒนามันบ้างละกัน มันไม่ได้ยากอะไรนี่นา แค่เขาไม่อยากทำมันเท่านั้นเอง</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เดือน10 พลังเวทย์รวมของเขาพัฒนาขึ้นเป็นระดับพื้นฐาน3 ตอนรู้ข่าวแม่ของเขาดีใจจนน้ำตาคลอ ความจริงถ้านางบอกเขาตรงๆแต่แรก เขาทำให้มากกว่านี้ก็ได้ เรื่องไปโรงเรียนก็เหมือนกัน ถ้านางอยากให้เขาไปเขาก็จะไปก็แล้วกัน นางส่งเขาเข้นนอนในคืนก่อนสอบ หลังจากจุมพิตหน้าผากเขาอย่างอ่อนโยนแล้วนางก็ออกไป</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ราตรีสวัสดิ์ เซียร์”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ราตรีสวัสดิ์”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เสียงปิดประตู ดังขึ้น หลังจากนั้นมีเสียงสนทนากันภายนอก ความจริงแล้วคนทั่งไปไม่ควรได้ยิน แต่เขาได้ยิน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“สั่งองครักษ์ลับ อารักขาเซียร์เพิ่มขึ้นอีก หากเซียร์มีพลังเวทย์เพิ่มเป็นที่จับตามอง อาจถูกปองร้ายได้ ช่วงที่ผ่านมา 2-3 ปีนี้ ฝ่ายนั้นเพลาๆลงไปเพราะพลังเวทเซียร์ไม่พัฒนา แต่ตอนนี้ไม่เหมือนเดิมแล้ว”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“แต่หากแบ่งองครักษ์ลับส่วนพระองค์ การอารักขาฝ่าพระบาทจะลดลง”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ไม่เป็นไร ความปลอดภัยของเซียร์ย่อมสำคัญที่สุด”</font></p><p style="margin: 0px 0px 13px;"><font style="font-size: 19px;">“รับทราบพะย่ะค่ะ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“แค่ช่วงก่อนเข้าโรงเรียน หากเข้าโรงเรียนได้แล้ว ฉันจะสบายใจเสียที การอารักขาของโรงเรียนเข้มแข็งมาก”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>กลางดึกคืนนั้น มีแขกไม่พึงประสงค์มาเยือนจริงๆ ดูถูกฝีมือของเขาเกินไปหรือไม่ องครักษ์ลับพวกนั้นก็ไร้ความสามารถ ปล่อยให้พวกมันเข้ามาได้ พวกมันเหลือแค่ 3 เท่านั้น เขานั่งที่เตียง รอพวกมันเข้ามา พวกมันดูอึ้งไปที่เขาไม่ได้หลับ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“รีบเข้ามาสิ เสียเวลานอน” เขาพูดอย่างเย็นชา</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขาร่ายเวทธาตุมืด ตัดพวกมันเป็น2ท่อนแบบที่พวกมันไม่ทันตั้งตัว ร่างของพวกมันนอนอยู่บนพื้น เขาร่ายเวทไฟเผาพวกมันจนหมด อืม อย่างน้อยเวทธาตุไฟก็มีประโยชน์บ้างในการทำลายศพ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ที่จริงใช้ธาตุมืดเสกให้หายไปก็ได้เหมือนกัน…ไม่เห็นต้องมีธาตุไฟเลย เขาคิดในใจ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เช้าวันถัดมา รถม้ารออยู่หน้าพระราชวังเพื่อรับเขาไปสอบที่ศาลากลางประจำเมือง แม่ของเขามาส่งที่รถม้า นางดูมีสีหน้าวิตกบ้าง คงได้ข่าวเรื่องเมื่อคืน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เมื่อคืนนอนหลับเป็นอย่างไรบ้าง”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ดีครับ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เสด็จพ่อของลูกติดภารกิจไม่ได้มาส่งลูก” เขายิ้มเล็กน้อยก่อนพยักหน้า นางส่งรอยยิ้มอ่อนโยนกลับมาก่อนพูดต่อ “ทำเต็มที่นะเซียร์ ไม่ว่ายังไงแม่ก็รักลูก”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขายอมแพ้อีกครั้ง ยอมแพ้ให้กับรอยยิ้มและความรักของนาง&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ผลการสอบเป็นอย่างไรเขาไม่รับรู้ ข้อสอบพวกนี้คืออะไร ข้อสอบสำหรับเด็กวัยเพิ่งอ่านหนังสือออกหรือเปล่า ทำไมคำถามเรื่องเวทถึงได้งี่เง่าไร้สาระขนาดนี้</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เขาประนามคนออกข้อสอบ ขนาดออกข้อสอบยังไม่ได้เรื่อง โรงเรียนคงไม่มีอะไรดีแน่ๆ</font></p><p style="margin: 0px 0px 13px;"><font style="font-size: 19px;">ช่างเถิด แค่เข้าไปในโรงเรียนไม่ได้เรื่องนั่น ให้นางสบายใจว่าไม่มีใครมาลอบฆ่าเขาได้เป็นพอละ&nbsp;</font></p><p style="margin: 0px 0px 13px;"><font style="font-size: 19px;">ถึงแม้การจัดการนักฆ่าเป็นเรื่องง่ายสำหรับเขา แต่เขาไม่อยากให้นางต้องแบ่งคนของนางมาดูแลเขา หากจะบอกว่าเขาเป็นเคยเป็นจอมมารและใช้พลังเวทธาตุมืดได้ก็ไม่แน่ใจว่านางรับได้หรือไม่ รวมทั้งเสด็จพ่อคนนั้นและพี่ชายสองหน้าของเขาด้วย เขาจึงเก็บเรื่องธาตุมืดเป็นความลับต่อไปเพื่อไม่ให้มีเรื่องยุ่งยากตามมา</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เจ้าชายซิลบาสเตียน นี่เป็นรายการของที่พระราชินีทรงเตรียมให้ไปใช้ที่โรงเรียน เจ้าชายทรงต้องการอะไรเพิ่มหรือไม่เพคะ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ไม่มี”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“แม่จัดองครักษ์ติดตามดีไหม ซีริลก็มีองครักษ์ติดตามคนนึง” แม่ถามเขาเบาๆ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ไม่เป็นไร” &nbsp;ยิ่งคนมากยิ่งน่ารำคาญ เขาไม่ชอบคนรุมล้อม ทำอะไรก็ไม่สะดวก</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ตั้งใจเรียนนะลูก” นางยิ้มอ่อนหวานมา</font></p><p style="margin: 0px 0px 13px;"><font style="font-size: 19px;">จุดอ่อนของเขา เขาคงต้องแพ้ให้นางตลอดชีวิต</font></p><div><br></div>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 27 _ Chapter 24 จอมมาร _ ความรักของผู้ให้กำเนิด _ Dek-D.com - Writer_files/adx.js.download"></script>
<script language="JavaScript" type="text/javascript">
