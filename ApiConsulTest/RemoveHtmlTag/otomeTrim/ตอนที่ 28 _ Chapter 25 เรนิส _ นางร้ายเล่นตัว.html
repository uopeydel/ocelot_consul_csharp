
			<div id="story-content" class="story chapter prevent-user-select">
				
  <span style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span lang="TH" style="margin: 0px;"><font color="#000000"><p style="margin: 0px 0px 13px;"><span class="Apple-tab-span" style="white-space:pre">	</span></p><p style="margin: 0px 0px 13px;">Chapter 25 เรนิส : นางร้ายเล่นตัว&nbsp;</p><p style="margin: 0px 0px 13px;"><span class="Apple-tab-span" style="white-space:pre">	</span>ในที่สุด การเปิดเทอมที่เรนิสอยากให้มันไม่มาถึงไปตลอดก็มาถึงจนได้&nbsp;</p><p style="margin: 0px 0px 13px;">เรนิสเข้าพักในหอพักพิเศษ ขณะที่เธมม์ได้พักหอพักธรรมดา ท่านดยุกแม้ไม่เคยพูดแต่การแสดงออกค่อนข้างชัดเจนว่าบุตรสาวแท้ๆย่อมได้รับการดูแลมากกว่าบุตรบุญธรรม เพื่อให้บุตรบุญธรรมรู้ตัวว่าทายาทตัวจริงคือใคร&nbsp;</p><p style="margin: 0px 0px 13px;">เธมม์เป็นคนไม่คิดมาก ได้มาเรียน ได้ห้องพักที่ดีกว่าห้องพักนักเรียนทุน เธมม์ก็พอใจมากแล้ว&nbsp;</p><p style="margin: 0px 0px 13px;">แต่ถ้าเป็นอเล็กซิส เดาได้เลยว่าต้องมีความน้อยเนื้อต่ำใจและคับแค้นใจแน่ เป็นเหตุผลให้อเล็กซิสในเกมจ้องจะกำจัดเรนิส&nbsp;</p><p style="margin: 0px 0px 13px;">นายงูพิษขี้อิจฉา ไหนเลยจะดีเท่าเจ้าหมูน้อยน่ารักของเธอ ถึงตอนนี้จะกลายเป็นหมูใหญ่ไปแล้วก็ตาม</p><p style="margin: 0px 0px 13px;">เรนิสพักที่หอพักพิเศษ เมื่อผ่านเทเลพอร์ทขึ้นมาจะพบประตูห้องและด้านข้างประตูจะมีเก้าอี้สำหรับนั่งรอ เธอเดินผ่านเข้าสู่ห้องโถงส่วนตัวที่ตอนนี้มีโซฟาขนาดใหญ่ที่ใช้รับแขก&nbsp;</p><p style="margin: 0px 0px 13px;">ถัดไปเป็นห้องอาหารโต๊ะอาหารกลางสำหรับ 6 คนนั่ง มีใครสักคนส่งโต๊ะตัวนี้มาให้เธอใช้ แต่เธอไม่คิดจะเชิญใครมาจัดปาร์ตี้ที่นี่อยู่แล้ว</p><p style="margin: 0px 0px 13px;">เธอชอบห้องโล่งๆมากกว่า&nbsp;</p><p style="margin: 0px 0px 13px;">เธอมีครัวขนาดใหญ่ส่วนตัวที่ยังไม่มีเครื่องครัวอะไรนักนอกจากอุปกรณ์การกินเล็กน้อย เธอทำอาหารไม่เป็นและไม่คิดจะทำ</p><p style="margin: 0px 0px 13px;">ถึงแม้เธอสามารถนำผู้ติดตามมาได้ แต่เธอไม่พาแอนนามาด้วย เธอชอบอยู่คนเดียวมากกว่า เธอให้แอนนามาสัปดาห์ละครั้งในวันอาทิตย์เพื่อจัดการเรื่องเสื้อผ้าและทำความสะอาด&nbsp;</p><p style="margin: 0px 0px 13px;">ในหอพักมีห้องนอน 2 ห้อง เป็นห้องนอนขนาดใหญ่มีห้องแต่งตัวและห้องน้ำในตัวถูกจัดวางอย่างเรียบง่าย อุปกรณ์เครื่องใช้ เสื้อผ้าพร้อมเนื่องจากท่านแม่ส่งคนมาจัดการให้เธอล่วงหน้าแล้ว เสื้อผ้าชุดนักเรียนถูกวางไว้อย่างเป็นระเบียบทั้งเครื่องแบบกระโปรงและกางเกง ชุดไปรเวทสำหรับใส่วันพักผ่อนถูกจักเป็นชุดๆพร้อมเครื่องประดับที่เข้ากัน&nbsp;</p><p style="margin: 0px 0px 13px;">เรนิสนึกขำในใจ แอนนา คงกลัวว่าถ้าไม่มีใครช่วยจัดเสื้อผ้าเธอจะแต่งตัวแย่แน่ๆ ไม่สมกับเป็นท่านหญิง</p><p style="margin: 0px 0px 13px;">ห้องทำงานของเธอมีโต๊ะทำงานขนาดใหญ่ ชั้นวางหนังสือที่ต้องใช้หรือเรียนเต็มไปหมด&nbsp;</p><p style="margin: 0px 0px 13px;">ห้องนอนเล็กสำหรับผู้ติดตามที่เธอวางแผนจะใช้เก็บของเช่นสินค้าที่เธอจะผลิตระหว่างอยู่ในโรงเรียน&nbsp;</p><p style="margin: 0px 0px 13px;">หลังจากเก็บของที่หอพักเสร็จ เธอเปลี่ยนชุดเป็นชุดนักเรียนแบบกระโปรงเตรียมตัวไปปฐมนิเทศน์ในช่วงสาย&nbsp;</p><p style="margin: 0px 0px 13px;">เรนิสส่องกระจกดูเงาตัวเองก่อนจะถอนใจ ในกระจกสะท้อนภาพเด็กหญิงผมสีดำ ดวงตาสีม่วง เหมือนกราฟฟิกนางร้ายในเกมที่เคยเล่นแต่คราวนี้จำลองออกมาเป็นคนจริง&nbsp;</p><p style="margin: 0px 0px 13px;">เธอลองทำหน้าเฉยๆแล้วกอดอก…ดูเย่อยิ่งร้ายกาจ&nbsp;</p><p style="margin: 0px 0px 13px;">เธอลองยิ้มดู เฮ้อ ขอถอนหายใจอีกที รอยยิ้มดูเป็นยิ้มร้ายๆไม่ได้มีความใสซื่อเลย เขาเรียกว่าแสยะยิ้ม</p><p style="margin: 0px 0px 13px;">การยิ้มหวานกลับกลายเป็นดูยั่วยวน&nbsp;</p><p style="margin: 0px 0px 13px;">รูปร่างเธอดูอวบอิ่มเกินวัยโดยเฉพาะส่วนอก&nbsp;</p><p style="margin: 0px 0px 13px;">เรนิสเป็นตัวละครร้ายที่หน้าอกโตสมองเล็ก</p><p style="margin: 0px 0px 13px;">แต่ที่ต่างจากในเกมคือเธอไม่ได้เอาสาวใช้ติดตามมาด้วย ไม่มีใครทำผมหรูอลังการให้เธอทุกวันแบบในเกม เธอทำได้แค่รวบมัด ไม่ก็มัดครึ่งหัวไม่ให้รุงรังแค่นั้น</p><p style="margin: 0px 0px 13px;">ในเมื่อแก้ไขอะไรไม่ได้ก็ต้องเดินหน้าต่อ&nbsp;</p><p style="margin: 0px 0px 13px;">หลังจากตรวจสอบรายชื่อนักเรียนอย่างละเอียด ไม่มีชื่อเด็กนามสกุลพาร์กเกอร์ แสดงว่าเธอกำจัดพระเอกพ่อค้าได้&nbsp;</p><p style="margin: 0px 0px 13px;">มีชื่ออเล็กซิสแต่ตอนนี้เขาเป็นเด็กกำพร้านักเรียนทุนคงทำอะไรเธอไม่ได้อีก ในโรงเรียนไม่มีเจ้าชายอองตัวร์ที่ถูกหลอกไปเรียนที่อื่น&nbsp;</p><p style="margin: 0px 0px 13px;">ตอนนี้เหลือแค่ซีริล ซิลบาสเตียน แวนและมิคาเอลเท่านั้นที่ต้องระวัง ขอแค่เลี่ยงไม่ไปยุ่งกับเส้นทางรักระหว่างพวกนี้กับนางเอกคงพอไหวมั้ง&nbsp;</p><p style="margin: 0px 0px 13px;">เธอบอกตัวเอง ค่อยๆแก้ไขไปตามสถานการณ์</p><p style="margin: 0px 0px 13px;">เรนิสเดินออกจากห้อง ใช้เทเลพอร์ท แล้วเดินไปรับเธมม์ที่หอพักปกติก่อนไปที่ห้องปฐมนิเทศน์ด้วยกัน&nbsp;</p><p style="margin: 0px 0px 13px;">เธอกลัวนายเธมม์จะหลงทางหรือไปไม่ทัน…อีกครั้งที่เธอรู้สึกว่าเธอมีลูก ไม่ใช่พี่ชาย</p><p style="margin: 0px 0px 13px;"><span class="Apple-tab-span" style="white-space:pre">	</span>โรงเรียนในเกมเรนิสเล่นมาจนรู้ทุกซอกทุกมุม เมื่อเห็นของจริงเทียบกับแผนที่ที่ได้รับแจกทำให้ไม่มีปัญหาเรื่องหลงทาง&nbsp;</p><p style="margin: 0px 0px 13px;">ขณะเธอและเธมม์กำลังเดินอยู่ที่ทางเดินระหว่างส่วนหอพักไปตึกเรียนอยู่นั่นเอง มีเด็กผู้หญิงคนหนึ่ง เส้นผมสีฟ้าและดวงตาสีฟ้า พุ่งมาชนเธอ</p><p style="margin: 0px 0px 13px;"><span class="Apple-tab-span" style="white-space:pre">	</span>“เอ๋ ลิซ” เรนิสอุทาน เด็กผมสีฟ้า ตาสีฟ้า ทำทรงผมเปียสองข้าง ไม่มีใครนอกจากลิซ</p><p style="margin: 0px 0px 13px;"><span class="Apple-tab-span" style="white-space:pre">	</span>“ขอโทษค่ะ คุณรู้จักฉันด้วยเหรอคะ” ลิซถาม</p><p style="margin: 0px 0px 13px;"><span class="Apple-tab-span" style="white-space:pre">	</span>“เรนิส ไปรู้จักเพื่อนคนนี้ตั้งแต่เมื่อไหร่กันล่ะ” เธมม์ถาม</p><p style="margin: 0px 0px 13px;"><span class="Apple-tab-span" style="white-space:pre">	</span>นึกออกแล้ว ฉากนี้เป็นฉากที่ลิซหลงทางพุ่งออกมาชนกับเรนิส ตามพล็อตเดิมประสานางร้าย เธอจะต้องอาละวาดโวยวายใหญ่โต&nbsp;</p><p style="margin: 0px 0px 13px;">แล้วยังไงต่อนะ อ้อ นางเอกก็จะเข้ามาช่วย แล้วพระเอกสักคนก็จะโผล่เข้ามา…อเล็กซิส เข้ามาต่อว่าเรนิส เรนิสจะต้องโวยวายว่านายอเล็กซิสเป็นแค่ลูกบุญธรรม และนี่เป็นฉากพบกันระหว่างเจนนี่และอเล็กซิส&nbsp;</p><p style="margin: 0px 0px 13px;">แต่ตอนนี้นายนั่นอยู่ที่ไหนไม่รู้ซะแล้ว หรือนายเธมม์จะกลายเป็นพระเอกแทน นี่เป็นฉากพบกันระหว่างเธมม์พระเอกหมูอ้วนและนางเอก</p><p style="margin: 0px 0px 13px;"><span class="Apple-tab-span" style="white-space:pre">	</span>“แล้วเด็กหัวชมพูไปไหน” เรนิสคิดออกมาดังไปหน่อย เธอหลุดพูดโดยไม่รู้ตัว</p><p style="margin: 0px 0px 13px;"><span class="Apple-tab-span" style="white-space:pre">	</span>“เธอหมายถึงเจนนี่หรอ เธอรู้จักเจนนี่ด้วยหรอ” ลิซถามอย่างตื่นเต้น “เราพลัดหลงกัน ฉันยังไม่มีเพื่อนคนอื่นเลย ฉันชื่อ ลิซ ไลท์ ยินดีที่ได้รู้จัก”</p><p style="margin: 0px 0px 13px;"><span class="Apple-tab-span" style="white-space:pre">	</span>“เปล่าหรอก ฉันเห็นพวกเธอเดินด้วยกันเมื่อกี้ เรนิส เทรลิส นี่พี่ชายฉัน เธมม์ เทรลิส พอดีพวกเรารีบ ไปก่อนนะ” เรนิสแก้ตัวก่อนหาเรื่องปลีกตัวออกมา</p><p style="margin: 0px 0px 13px;"><span class="Apple-tab-span" style="white-space:pre">	</span>ลิซทำหน้าประหลาดใจ</p><p style="margin: 0px 0px 13px;">เข้าใจได้…เธอกับเธมม์เป็นพี่น้องที่ไม่มีอะไรเหมือนกันเลย&nbsp;</p><p style="margin: 0px 0px 13px;">เรนิสรีบปลีกตัวออกมากก่อนที่เจนนี่จะเข้ามา อยู่ไกลๆกันสักร้อยเมตรน่าจะดีกว่า</p><p style="margin: 0px 0px 13px;"><span class="Apple-tab-span" style="white-space:pre">	</span> ห้องโถงที่เป็นห้องเรียนสำหรับชั้นปี 1 อยู่อีกตึกหนึ่ง เรนิสดูแผนที่แล้วรู้ทางดี&nbsp;</p><p style="margin: 0px 0px 13px;">เธอไม่คิดจะชวนลิซไปด้วยหรอกนะ ลิซเป็นตัวนางร้ายอีกตัวหนึ่งที่มาขัดขวางเจนนี่ในรูทของมิคาเอล ไม่ค่อยมีส่วนเกี่ยวข้องกับเรนิส แต่เธอถือคติที่ว่า ต่างคนต่างอยู่เป็นดีที่สุด</p><p style="margin: 0px 0px 13px;"><span class="Apple-tab-span" style="white-space:pre">	</span>ระหว่างทางจะต้องมีเหตุการณ์อีกแน่ๆ เรนิสคิดในใจ&nbsp;</p><p style="margin: 0px 0px 13px;">ยังไงก็ตามนี่เป็นโลกของเกม magic world and miracle girl จะยังไงก็ตามต้องมีสถานการณ์สร้างโอกาสให้นางเอกอยู่ดี&nbsp;</p><p style="margin: 0px 0px 13px;">เชอะ ค่าแรงก็ไม่จ่ายสักนิด คิดหรือว่าเรนิสจะยอมลงทุนทำงานเป็นตัวร้าย ฝันไปเหอะ</p><p style="margin: 0px 0px 13px;"><span class="Apple-tab-span" style="white-space:pre">	</span>ระหว่างอยู่ที่เดินที่ระเบียงระหว่างโถง 2 ตึก เธอก็พบกับคนที่ไม่อยากพบที่สุดคนหนึ่งจนได้</p><p style="margin: 0px 0px 13px;"><span class="Apple-tab-span" style="white-space:pre">	</span>“เธมม์” เด็กชายผมสีน้ำตาลอ่อนดวงตาสีฟ้า ดูหล่อมากคนหนึ่งยืนอยู่ตรงหน้า นั่น คุณพระเอกหมายเลข 4 ที่หายไปจากวงจรของเรนิสนานแล้ว พูดให้ถูกคือถูกเปลี่ยนชะตาชีวิต อเล็กซิส เวลล์</p><p style="margin: 0px 0px 13px;"><span class="Apple-tab-span" style="white-space:pre">	</span>“อเล็กซิส ดีใจที่ได้พบนายอีก นายเป็นยังไงบ้าง สบายดีไหม” เธมม์พูดอย่างดีใจมาก&nbsp;</p><p style="margin: 0px 0px 13px;">ใช่แล้ว หลังจากอาละวาดใส่นางเอกไปเมื่อกี้ อเล็กซิสก็จะลากตัวเรนิสออกมาเพื่อไปเข้าห้องปฐมนิเทศน์ แล้วก็จะมาพบเธมม์ที่จะได้ทุนมาเรียนที่จุดนี้&nbsp;</p><p style="margin: 0px 0px 13px;">ฉากต่อไปว่ายังไงนะ เธมม์จะต้องดีใจมากที่อเล็กซิสไม่ถือตัวและจำตัวเองได้&nbsp;</p><p style="margin: 0px 0px 13px;">หลังจากนั้นก็ยอมติดตามเป็นเบ๊ให้อเล็กซิสใช้สอย&nbsp;</p><p style="margin: 0px 0px 13px;">แล้วตอนนี้จะยังไงล่ะเนี่ย จากบุคลิกและนิสัยของอเล็กซิสแล้วไม่มีทางยอมเป็นเบ๊ใครหรอก อาจจะอิจฉาเธมม์แทนก็ได้ นายพระเอกขี้อิจฉา นายงูพิษ…เรนิสค่อนแคะเขาในใจอีกยกหนึ่ง</p><p style="margin: 0px 0px 13px;"><span class="Apple-tab-span" style="white-space:pre">	</span>“ก็ดี” อเล็กซิสตอบเบาๆ แต่ดูแล้วไม่ได้เรียกว่ามีความสุขเท่าไรนัก</p><p style="margin: 0px 0px 13px;">แล้วยังไงต่อล่ะ เรนิสคิด อ้อ ในเกมหลังจากเธมม์กับอเล็กซิสทักทายกันอย่างดีใจ เรนิสในเกมจะต้องโวยวายว่าเธมม์เป็นคนชั้นต่ำ เด็กกำพร้า ไม่ควรมากระทบไหล่กับเธอ ด่าว่าอเล็กซิสว่ากำพืดไม่ดี อะไรแนวนี้&nbsp;</p><p style="margin: 0px 0px 13px;">ส่วนอเล็กซิสในเกมจะต้องโกรธ โกรธมากแบบกำมือแน่น&nbsp;</p><p style="margin: 0px 0px 13px;">แล้วผู้พิทักษ์ความยุติธรรม ไม่ใช่…ต้องเรียกว่า…คุณนางเอกจะต้องเดินเข้ามา ทีนี้ก็ขึ้นกับว่านางเอกจะมาช่วยไกล่เกลี่ยไหม ถ้าไม่คือผู้เล่นเลือกเดินผ่านไป ก็จะไปเจอพระเอกคนถัดไปที่รออยู่ เรื่องราวทะเลาะเล็กน้อยนี่ก็จะจบโดยเร็วหากไม่มีคนมาจุ้น&nbsp;</p><p style="margin: 0px 0px 13px;">ส่วนเรนิสก็ต้องวิ่งไปเข้าฉากถัดไปขัดขวางพระ-นาง นี่เธอเกลียดผู้ผลิตเกมจริงๆ ใช้งานเรนิสหนักเกินไปแล้ว บทพูดวันนิเทศน์เยอะกว่านางเอกกับอาจารย์ใหญ่รวมกันซะอีก</p><p style="margin: 0px 0px 13px;">ในเมื่อไม่ได้ค่าจ้างและไม่ได้เป็นญาติกับผู้ผลิตเกมบ้านี่ เรนิสยืนเฉยๆ ยังไงพล็อตก็เปลี่ยนไปตั้งเยอะละ เธมม์เป็นบุตรบุญธรรมแทนอเล็กซิส เรนิสจะไม่แสดงซะอย่าง ผู้ผลิตเกมทำอะไรเธอไม่ได้หรอก</p><p style="margin: 0px 0px 13px;">เธอเล่นตัว ไม่แสดง ใครจะทำไม</p><p style="margin: 0px 0px 13px;">“นี่เพื่อนฉัน อเล็กซิส เวลล์ แล้วนี่แกรนด์เลดี้เรนิส เทรลิส” เธมม์แนะนำเรนิสให้กับอเล็กซิส&nbsp;</p><p style="margin: 0px 0px 13px;">เธอตอบรับยิ้มๆ”ยินดีที่ได้รู้จัก”</p><p style="margin: 0px 0px 13px;">อเล็กซิสพยักหน้าเบาๆก่อนจะตอบกลับมาตามมารยาทเช่นกัน เขายิ้มอย่างสุภาพให้ ดูแล้วว่าเหมือนสุภาพบุรุษชนชั้นสูง&nbsp;</p><p style="margin: 0px 0px 13px;">เธอแอบเหลือบมองเธมม์ นายหมูข้างตัวแล้วเปรียบเทียบไม่ได้&nbsp;</p><p style="margin: 0px 0px 13px;">แต่หากเทียบเรื่องจิตใจ เธอให้เธมม์ได้แต้มมากกว่าหนุ่มหล่อตรงหน้ามากมายนัก</p><p style="margin: 0px 0px 13px;">เนื้อเรื่องตามพล็ตเกมต้องดำเนินต่อไป นั่นไงมาแล้วคุณนางเอก&nbsp;</p><p style="margin: 0px 0px 13px;">เจนนี่เดินผ่านมาที่ระเบียงเพื่อจะเดินไปอีกตึกหนึ่ง ก่อนจะเดินผ่าน เหมือนเจนนี่หยุดดูพวกเธอที่ยืนอยู่นิดหนึ่งก่อนที่ทุกคนจะขยับหลบให้เจนนี่เดินผ่านไป โดยไม่มีอะไรเกิดขึ้น&nbsp;</p><p style="margin: 0px 0px 13px;">เหมือนจะดี…เธอจะเลี่ยงรูทหายนะไปได้บางส่วน</p><p style="margin: 0px 0px 13px;">ก่อนจะเข้าสู่อีกตึกหนึ่ง ด้านหน้าตึกมีต้นไม้ที่มีดอกสีชมพูคล้ายซากุระ เอาเป็นว่าเป็นเชอรรี่ บลอสซั่มละกัน เธอคิดว่าน่าจะเรียกแบบนี้ กลีบดอกไม้และดอกไม้ร่วงโปรยปรายลงมาตามลมที่พัด&nbsp;</p><p style="margin: 0px 0px 13px;">และนั้น พระเอกเบอร์ 1 และนางเอกกำลังยืนเผชิญหน้ากัน&nbsp;</p><p style="margin: 0px 0px 13px;">โอ้ฉากนี้ เธอเคยเป็นในเกมหลายครั้งเพราะเล่นมาหลายรอบ&nbsp;</p><p style="margin: 0px 0px 13px;">แต่มาเห็นของจริงอดประทับใจไม่ได้ เดี๋ยวนะ เดือน 1 หลังปีใหม่ มันเป็นฤดูหนาว&nbsp;</p><p style="margin: 0px 0px 13px;">แต่ในโรงเรียนดอกไม้บานสะพรั่งเหมาะกับการเป็นฉากรักมาก&nbsp;</p><p style="margin: 0px 0px 13px;">นี่ที่โรงเรียนใช้เวทย์ให้ดอกไม้ผลิบานเพื่อให้นักเรียนพลอดรักหรือไง</p><p style="margin: 0px 0px 13px;">&nbsp;<span class="Apple-tab-span" style="white-space:pre">	</span>ฉากนี้เป็นฉากที่เจนนี่พบกับเจ้าชายซีริลครั้งแรก ทั้ง 2 เดินชนกันหน้าตึกแล้วดอกไม้จะโปรยปราย&nbsp;</p><p style="margin: 0px 0px 13px;">ต่างฝ่ายต่างตกตะลึงในหน้าตาสวยหล่อ ซีริลจะหล่อมากในชุดนักเรียนที่สีเสื้อคลุมจะรับกับสีของเส้นผมและดวงตาของเขา และทั้งคู่จะแนะนำตัวกัน&nbsp;</p><p style="margin: 0px 0px 13px;">ตัวร้ายค่าตัวไม่ได้อย่างเรนิสในเกมก็จะวิ่งออกจากฉากเดิมมาผลักเจนนี่และแสดงความหึงหวงเจ้าชายซีริล และเงื้อมือจะตบ ใช่จะมีให้นางเอกเลือกว่าจะสู้หรือจะยอมถูกตบน้ำตาร่วง&nbsp;</p><p style="margin: 0px 0px 13px;">แน่ล่ะ เจ้าชายซีริลจะประทับใจผู้หญิงสู้คนมากกว่า แต่ถ้าถูกตบร้องไห้ เดี๋ยวซิลบาสเตียนจะผ่านมาเจอ&nbsp;</p><p style="margin: 0px 0px 13px;">เสียใจนะงานฟรีแบบนี้เรนิสไม่คิดจะทำหรอก&nbsp;</p><p style="margin: 0px 0px 13px;">ว่าแต่ฉากนี้สวยจริงๆ &nbsp;</p><p style="margin: 0px 0px 13px;">อ้าว…สองคนนั่นแนะนำตัวเสร็จทำท่าจะแยกจากกัน&nbsp;</p><p style="margin: 0px 0px 13px;"><span class="Apple-tab-span" style="white-space:pre">	</span>“เดี๋ยวหยุดอยู่ตรงนั้นก่อนทั้ง2คน” เรนิสพุ่งตัวออกไป&nbsp;</p><p style="margin: 0px 0px 13px;">เจ้าชายซีริลและเจนนี่หันมามองอย่างงงงวย แต่ก็ไม่ได้ขยับตัวไปไหน</p><p style="margin: 0px 0px 13px;"><span class="Apple-tab-span" style="white-space:pre">	</span>“เธมม์ นายมานี่เร็ว มาถือสายวัดนี่เลย วัดซิว่า 2 คนนี่ห่างกันเท่าไหร่ แล้วระยะโดยรอบที่ดอกไม้ตกมันเท่าไหร่ เร็วสิ” เรนิสจิกใช้งานเธมม์ “อย่าชักช้า เสียเวลารู้ไหม”</p><p style="margin: 0px 0px 13px;"><span class="Apple-tab-span" style="white-space:pre">	</span>“ขอโทษนะทั้ง2คน ช่วยอย่าพึ่งขยับ ขอวัดระยะก่อน กำลังสวยเลย”</p><p style="margin: 0px 0px 13px;"><span class="Apple-tab-span" style="white-space:pre">	</span>“วัดเสร็จแล้วนะ ขอบคุณมากทั้ง 2 คน จะทำอะไรต่อก็ตามสบายนะ ไปกันเถอะเธมม์ นายจดไว้แล้วใช่ไหม” เรนิสรีบลากเธมม์ออกมาเพื่อไม่ให้ขวางทาง 2 คนนั่น</p><p style="margin: 0px 0px 13px;"><span class="Apple-tab-span" style="white-space:pre">	</span>ต่อจากนี้เชิญพลอดรักกันตามสบาย เอาที่สบายใจ</p><p style="margin: 0px 0px 13px;"><span class="Apple-tab-span" style="white-space:pre">	</span>ขณะเดินไป เธอได้ยินเสียงเจ้าชายซีริลพูดกับเจนนี่เบาๆ&nbsp;</p><p style="margin: 0px 0px 13px;">“นั่นคู่หมั้นฉันเอง” อืม ไม่ต้องแนะนำก็ได้ อยากจะไปหวานกันที่ไหนก็ไป อย่ามายุ่งกับเธอเป็นใช้ได้&nbsp;</p><p style="margin: 0px 0px 13px;"><br></p><p style="margin: 0px 0px 13px;">ตอนนี้เธอมีแนวคิดสร้างผลงานใหม่</p><p style="margin: 0px 0px 13px;"><span class="Apple-tab-span" style="white-space:pre">	</span>ใช่แล้ว ฉากที่สวยขนาดนี้เหมาะเอาไปทำลูกแก้วเวทสารภาพรักสำหรับเทศกาลแห่งความรักปีนี้จริงๆ&nbsp;</p><p style="margin: 0px 0px 13px;">คอยดูสิพอเปิดตัว เงินทองจะต้องไหลมาเทมา</p><p style="margin: 0px 0px 13px;"><br></p></font></span></span>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 28 _ Chapter 25 เรนิส _ นางร้ายเล่นตัว _ Dek-D.com - Writer_files/adx.js.download"></script>
<script language="JavaScript" type="text/javascript">
