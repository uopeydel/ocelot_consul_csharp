
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 19px;">Chapter 26 เจนนี่ : มันผิดคิว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เจนนี่เกิดในครอบครัวสามัญชน ความจริงแล้วเธอไม่เคยรู้สึกว่าเป็นปัญหา ครอบครัวของเธอมีรายได้ค่อนข้างดีถือว่าไม่ยากจน&nbsp;</font></p><p style="margin: 0px 0px 13px;"><font style="font-size: 19px;">เธอมีพลังเวทถึง4ธาตุ แถมเป็นธาตุหายาก 2 ธาตุ ทำให้ทางวิหารที่เธอเรียนใส่ใจเธอมากกว่าเด็กคนอื่น ร่วมกับใบหน้าที่สวยงามเกินเพื่อน เธอโดดเด่นอยู่เสมอ ตอนอายุ 12 เธอถึงได้รู้ว่า ความไม่เท่าเทียมระหว่างชนชั้นเป็นเช่นไร&nbsp;</font></p><p style="margin: 0px 0px 13px;"><font style="font-size: 19px;">ปีนั้นมีพ่อค้าคนหนึ่งมาเสนอทุนให้กับเธอและมิคาเอลถึงปีละ 1500 เหรียญทอง กับข้อเสนอว่าให้เรียนที่ไหนก็ได้ที่ไม่ใช่โรงเรียนเวทฟานเซียส์ ไม่ต้องใช้ทุนคืน ไม่ผูกมัด จะให้ถึง 4 ปีจนจบ จะเรียนต่างอาณาจักรก็ได้&nbsp;</font></p><p style="margin: 0px 0px 13px;"><font style="font-size: 19px;">ค่าเรียนโรงเรียนเวทฟานเซียส์ที่แพงที่สุดตกปีละ1000 เหรียญทอง ถ้าเป็นโรงเรียนรองๆลงมาตกแค่ปีละ 200-300เหรียญทองเท่านั้น&nbsp;</font></p><p style="margin: 0px 0px 13px;"><font style="font-size: 19px;">ครอบครัวเธอขณะนั้นมีรายได้จากการทำขนมเพิ่มมากว่าเดิมจากการที่เธอคิดขนมชนิดใหม่ๆออกมา และขยายร้านทำให้มีรายได้เพิ่มจากเดิมหลายเท่า แต่ก็ยังมีรายได้แค่ 500-1000เหรียญเงินต่อเดือน หรือก็คือ 5-10เหรียญทองต่อเดือน</font></p><p style="margin: 0px 0px 13px;"><font style="font-size: 19px;">เธอคำนวนดูอย่างไรก็ตามปีหนึ่งครอบครัวมีรายได้ไม่เกิน 120 เหรียญทองแน่ๆ</font></p><p style="margin: 0px 0px 13px;"><font style="font-size: 19px;">เงินทุนนี้หากรับมาและยอมเรียนในโรงเรียนรองๆจะทำให้เงินเหลือถึงปีละเป็นพันเหรียญทอง&nbsp;</font></p><p style="margin: 0px 0px 13px;"><font style="font-size: 19px;">นั่นจะทำให้ครอบครัวของเธอกลายเป็นเศรษฐีย่อมๆทีเดียว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ถึงแม้เจนนี่จะมีความฝันที่จะเข้าเรียนโรงเรียนเวทฟานเซียส์ แต่ถ้าได้เงินก้อนนี้มีชีวิตครอบครัวจะดีขึ้นมาก เธอจะเปิดโรงงานทำขนมและสามารถลงทุนอะไรได้มากกว่านี้ เธอจึงตัดสินใจว่าจะรับข้อเสนอ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>แต่แล้วฝันของเธอพังทลาย ท่านดยุคแห่งแคว้นลูฟฟ์เข้ามาก้าวก่าย โดยบอกว่าจะส่งให้เธอและมิคาเอลเข้าเรียนด้วยทุนของแคว้น และยกเว้นภาษีให้ครอบครัวเธอ&nbsp;</font></p><p style="margin: 0px 0px 13px;"><font style="font-size: 19px;">หากหัวหน้านักบวชทำให้พวกเธอยินยอมไม่ได้ จะถูกตัดรายได้ของวิหาร ที่ต้องการเงินมาสนับสนุนการศึกษาและดูแลเด็กกำพร้า ทำไมเธอจะไม่เข้าใจความคิดท่านดยุค ทั้งเธอและมิคาเอลมีธาตุหายาก หากรับทุนแคว้นก็ต้องกลับมาทำงานให้แคว้น หากรับทุนจากพ่อค้า และไม่ทำสัญญาโลหิตว่าจะทำงานคืน เธอจะเป็นอิสระหลังจบ&nbsp;</font></p><p style="margin: 0px 0px 13px;"><font style="font-size: 19px;">แต่เธอไม่สามารถเอาเงินก้อนนี้แล้วทำให้เด็กคนอื่นๆต้องเสียโอกาส</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เจนนี่แค้นใจท่านดยุคร้ายกาจมาก ท่านดยุคสั่งขนมร้านของเธอจัดงานแต่งให้บุตรสาวคนโต ตอนเข้าไปส่งขนมเธอเห็นห้องโถงจัดสถานที่สวยงาม มีลูกแก้วเวทราวร้อยกว่าลูกวางเพื่อตกแต่ง ได้ยินว่าตกลูกละ 2 เหรียญทอง นี่สามารถเลี้ยงครอบครัวคนยากไร้ได้ทั้งเดือนเลยนะ&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ความหรูหราที่ไม่เท่าเทียมกัน…เจนนี่คิดในใจ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>มิคาเอลไม่รับทุนของแคว้นแต่กลับไปสอบชิงทุนที่โรงเรียนเวทฟานเซียส์แทนเพื่อเปิดโอกาสให้เพื่อนร่วมชั้นเรียนอีกคนรับทุนแทน&nbsp;</font></p><p style="margin: 0px 0px 13px;"><font style="font-size: 19px;">ผู้โชคดีคนนั้นคือซินเธีย ท่านดยุครับทราบแต่ย้ำกับหัวหน้าวิหารว่าหากเรียนจบให้รั้งมิคาเอลกลับมาช่วยวานที่แคว้นที่ยังขาดผู้เยียวยา&nbsp;</font></p><p style="margin: 0px 0px 13px;"><font style="font-size: 19px;">มิคาเอลจิตใจดีไม่ถือสาเรื่องนี้ แต่เจนนี่นึกค่อนแคะท่านดยุคใจแคบนั่นในใจ</font></p><p style="margin: 0px 0px 13px;"><font style="font-size: 19px;">เจนนี่ชิงชังความเหลื่อมล้ำระหว่างชนชั้น&nbsp;</font></p><p style="margin: 0px 0px 13px;"><font style="font-size: 19px;">เมื่อมีข่าวกบฏใน 2 ปีถัดมาในแคว้นทางตะวันตกของอาณาจักร เธอแอบหวังแต่ว่าจะมีการเปลี่ยนแปลงการปกครอง สามัญชนจะมีชีวิตที่ดีขึ้น แต่แล้วการกบฏล้มเหลว นอกจากนี้การกบฏยังทำให้แคว้นนั้นล่มจม มีการปล้นฆ่า อดอยาก ผู้คนล้มตายมากมาย กว่าทหารอัศวินจะเข้าควบคุมความเรียบร้อยได้หมด แคว้นวินส์ตันก็แทบจะล่มสลาย&nbsp;</font></p><p style="margin: 0px 0px 13px;"><font style="font-size: 19px;">การกบฏหากไม่สำเร็จมีแต่ข้อเสีย แต่เจนนี่ก็ยังอยากให้เกิดการเปลี่ยนแปลงอยู่ดี&nbsp;</font></p><p style="margin: 0px 0px 13px;"><font style="font-size: 19px;">เจนนี่ตัดสินใจไม่รับทุนของแคว้นและไปสอบชิงทุนของโรงเรียนเองเช่นเดียวกับมิคาเอล เธออ้างเหตุผลเหมือนมิคาเอลว่าหลีกทางให้เพื่อนซึ่งก็คือลิซ ที่เป็นเด็กกำพร้าในวิหาร&nbsp;</font></p><p style="margin: 0px 0px 13px;"><font style="font-size: 19px;">ความจริงเธอไม่ได้คิดเหมือนมิคาเอลหรอก เพียงแต่เธอต้องการเป็นอิสระ เธอเชื่อว่าเธอสามารถทำให้เกิดการเปลี่ยนแปลงได้&nbsp;</font></p><p style="margin: 0px 0px 13px;"><font style="font-size: 19px;">เมื่อเธอจบแล้ว เธอจะต้องหาทางเปลี่ยนแปลงชีวิตของสามัญชน ซึ่งมีแต่ต้องเข้าทางชนชั้นปกครองเท่านั้น</font></p><p style="margin: 0px 0px 13px;"><font style="font-size: 19px;">ในวันสอบ เช่นเดียวกับทุกปี หัวหน้านักบวชส่งเจนนี่ ลิซและเพื่อนร่วมชั้นไปสอบ แต่ความหวังมีเพียงเจนนี่กับลิซเท่านั้น ถ้าลิซผ่าเกณฑ์ที่กำหนดจะได้เข้าเรียนทันที แต่สำหรับเจนนี่ จะต้องไปเทียบกับผู้สมัครทุนรายอื่นๆโดยดูจากคะแนนและคุณสมบัติอื่นๆ เจนนี่มั่นใจมาก&nbsp;</font></p><p style="margin: 0px 0px 13px;"><font style="font-size: 19px;">เธอเคยมีนิมิตว่าเธอจะสอบได้อันดับที่ 1 และ ณ วันสอบ พลังเวทรวมผ่านเกณฑ์ของโรงเรียน</font></p><p style="margin: 0px 0px 13px;"><font style="font-size: 19px;">ผลการสอบกลับไม่เป็นอย่างที่คิด เจ้าชายอันดับ 2 ได้คะแนนสูงสุดถึง 100 เต็ม ขณะที่อันดับ 2 เป็นเจนนี่และท่านหญิงคู่หมั้นของเจ้าชายอันดับ1 ได้คะแนนเท่าๆ เธอผิดคาดบ้างเพราะมันไม่ตรงกับนิมิต&nbsp;</font></p><p style="margin: 0px 0px 13px;"><font style="font-size: 19px;">แต่หัวหน้านักบวชกลับนึกว่าเธอเสียใจที่ไม่ได้อันดับ 1&nbsp;</font></p><p style="margin: 0px 0px 13px;"><font style="font-size: 19px;">เขาบอกเธอว่า “บรรดาชนชั้นสูงต่างมีอาจารย์สอนส่วนตัวรายวิชา โอกาสในการเรียนสูงกว่าเธอมากนะเจนนี่ เธอได้อันดับ2 นับว่าเก่งมากแล้ว”&nbsp;</font></p><p style="margin: 0px 0px 13px;"><font style="font-size: 19px;">อาจารย์ส่วนตัวงั้นรึ เธอยิ่งรู้สึกไม่ดีกับความเหลื่อมล้ำไปอีก</font></p><p style="margin: 0px 0px 13px;"><font style="font-size: 19px;">ตอนเธอจะออกมาเรียน หัวหน้านักบวช ส่งเธอ และลิซ มิคาเอลมาพร้อมกัน ซินเธียและรุ่นพี่นักเรียนทุนคนอื่นเดินทางไปกับครอบครัวเอง แต่พ่อแม่ของเธอฝากให้เดินทางไปกับคณะของวิหารเพราะการเดินทางต้องใช้ค่าใช้จ่ายมาก ลิซตื่นเต้นดีใจมากที่จะได้เรียนที่เดียวกับมิคาเอล&nbsp;</font></p><p style="margin: 0px 0px 13px;"><font style="font-size: 19px;">เธอรู้ดีว่าลิซชอบมิคาเอลอยู่ ซินเธียก็เช่นกัน ใครใช้ให้เขาหล่อขนาดนี้ล่ะ เธอนึกหัวเราะในใจ&nbsp;</font></p><p style="margin: 0px 0px 13px;"><font style="font-size: 19px;">ส่วนเขาจะชอบใครไหม เธอคิดว่าไม่ เขาแสดงออกกับเด็กผู้หญิงทั้งคู่อย่างมีมารยาท</font></p><p style="margin: 0px 0px 13px;"><font style="font-size: 19px;">เธอคิดว่าเขาก็พอๆกับนักบวชนั่นแหละ ไม่มีท่าทีว่าจะจีบสาวคนไหน</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">นี่เป็นครั้งที่ 2 ที่เธอมาโรงเรียนเวทย์ฟานเซียส์ แต่เป็นครั้งแรกของลิซ ลิซตื่นเต้นไปหมด&nbsp;</font></p><p style="margin: 0px 0px 13px;"><font style="font-size: 19px;">เธอกับลิซเก็บของเข้าหอพักนักเรียนทุนที่เป็นหนึ่งใน 9 ตึกเรียงตัวเป็นรูปวงกลมล้อมสวนขนาดใหญ่ตรงกลาง ด้านหน้าหอพักแต่ละหอจะมีป้อมสำหรับพนักงานผู้ดูแลหอ และทำหน้าที่เป็นเลขาแจ้งข่าว รับฝากของ ห้องของมิคาเอลอยู่อีกตึกหนึ่งข้างๆกัน&nbsp;</font></p><p style="margin: 0px 0px 13px;"><font style="font-size: 19px;">หลังจากเจนนี่เก็บลิซเก็บของเสร็จก็แต่งตัวด้วยชุดนักเรียนที่ได้วัดตัวไว้ตั้งแต่ตอนรายงานตัวตอนแรกซึ่งทางโรงเรียนแจก&nbsp;</font></p><p style="margin: 0px 0px 13px;"><font style="font-size: 19px;">มีทั้งเครื่องแบบนักเรียนหญิงที่เป็นเสื้อขาวมีเสื้อคลุมสีน้ำเงินและกระโปรงหลุมเข่าสีน้ำเงินเข้ากับเสื้อคลุม และแบบชุดนักเรียนที่เป็นกางเกงจะมีเสื้อขาว เสื้อคลุมยาวสีน้ำเงินและกางเกงเข้ารูปเหมือนนักเรียนชายใช้สำหรับการเรียนวิชาที่มีการต่อสู้ เจนนี่เลือกใส่ชุดกระโปรงที่เห็นนักเรียนหญิงส่วนใหญ่ใส่ตอนเธอขึ้นมาเก็บของที่ห้อง</font></p><p style="margin: 0px 0px 13px;"><font style="font-size: 19px;">เธอและลิซเจอกันที่ห้องโถงชั้น 5 ของพวกเธอ ก่อนที่จะเทเลพอร์ทลงมา ระหว่างเดินมาที่ทางเดินที่จะไปตึกเรียน เธอหยุดมองเด็กนักเรียนชายคนหนึ่ง เส้นผมสีเงินยาวรวบไว้ด้านหลัง ดวงตาสีฟ้า เขาหยุดมองเธอเช่นกันก่อนเดินจากไปด้วยสายตาเย็นชา เด็กคนนั้นหน้าสวยมากและเหมือนจะคุ้นตา เธอเคยเห็นเขามาก่อนที่ไหนสักที่แน่ๆ&nbsp;</font></p><p style="margin: 0px 0px 13px;"><font style="font-size: 19px;">หรือจะเป็นภาพนิมิตของเธออีก</font></p><p style="margin: 0px 0px 13px;"><font style="font-size: 19px;">&nbsp;พอเธอหันกลับมา เธอพลัดหลงกับลิซซะแล้ว&nbsp;</font></p><p style="margin: 0px 0px 13px;"><font style="font-size: 19px;">เธอเดินมาตามระเบียงทางเดิน ผ่านเด็กนักเรียนที่ยืนคุยกันเป็นกลุ่มๆ มีเสียงซุบซิบนินทาดังมาเรื่อยๆ</font></p><p style="margin: 0px 0px 13px;"><font style="font-size: 19px;">“นั่นไงเด็กสามัญชนที่มีเวทแสงรักษาและแสงสายฟ้า”</font></p><p style="margin: 0px 0px 13px;"><font style="font-size: 19px;">“ได้ยินมาได้คะแนนสูงมาก แถมยังมีถึง 4 ธาตุ”</font></p><p style="margin: 0px 0px 13px;"><font style="font-size: 19px;">“หน้าตาสวยมากเลย”</font></p><p style="margin: 0px 0px 13px;"><font style="font-size: 19px;">“เชอะ ยังไงก็เป็แค่สามัญชน รุ่นปี 1 ที่เข้ามาใหม่มีชนชั้นสูงหน้าตาสวยๆตั้งหลายคน อย่างท่านหญิงวีราเนส น้องสาวท่านชายแวน”</font></p><p style="margin: 0px 0px 13px;"><font style="font-size: 19px;">“ท่านชายแวน 1 มีน้องสาวด้วยหรอ”</font></p><p style="margin: 0px 0px 13px;"><font style="font-size: 19px;">“มีสิ สวยมากๆด้วย”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ท่านหญิงเรนิสกับเลดี้เบลล่าก็สวยมากเหมือนกัน”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เจนนี่พยายามไม่สนใจเสียซุบซิบนินทา เอะอะอะไรก็พูดว่าเธอเป็นสามัญชน</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ระหว่างทางเดิน เธอพบเด็กนักเรียนชาย 2 คน และเด็กนักเรียนคนหนึ่งยืนพูดคุยกันอยู่ ตอนที่เดินไปใกล้พวกเขาหยุดคุยกันแล้วมองมาที่เธอ&nbsp;</font></p><p style="margin: 0px 0px 13px;"><font style="font-size: 19px;">ที่สะดุดตาคือนักเรียนหญิงคนนั้นมีเส้นผมยาวสลวยตรง น่าไปโฆษณายาสระผม ดวงตาสีม่วงสวย หน้าตาคุ้นมาก เหมือนเคยเป็นที่ไหนมาก่อน หรือจะเคยเห็นจากภาพนิมิตของเธออีกแล้ว</font></p><p style="margin: 0px 0px 13px;"><font style="font-size: 19px;">อีกฝ่ายก็จ้องมองเธอนิ่งๆก่อนขยับตัวหลบให้เธอเดินผ่านอย่างสุภาพ ดูแล้วเป็นเด็กสาวที่ผ่านการอบรมมาอย่างดี เจนนี่รู้สึกแปลก เหมือนมีอะไรสักอย่างที่เธอควรทำที่ตรงนี้นะ&nbsp;</font></p><p style="margin: 0px 0px 13px;"><font style="font-size: 19px;">ช่างเถอะ เธอเดินผ่านไปเพื่อเข้าตึกเรียน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ที่หน้าตึกเรียนเหมือนเธอเดินไม่ระวังไปชนเด็กนักเรียนอีกคนหนึ่งก่อนจะเด้งถอยหลังไป 2 ก้าว ตอนนี้เธอและเขายืนห่างกันเล็กน้อย สายลมโปรย กลีบดอกไม้สีชมพูโปรยตกลงมาทำให้บรรยากาศดูสวยงาม เขาส่งยิ้มให้เธออย่างอ่อนโยน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ขอโทษนะ เดินไม่ระวัง ฉันชื่อ ซีริล แม็กซิส ฟานส์ ยินดีที่ได้รู้จัก”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>อ้า นั่นเจ้าชายแห่งอาณาจักรฟานส์ นี่เธอเจอคนใหญ่คนโตเข้าแล้ว&nbsp;</font></p><p style="margin: 0px 0px 13px;"><font style="font-size: 19px;">เด็กชายตรงหน้าอายุประมาณ 15-16 ปี สูงกว่าเธอเยอะทีเดียว เส้นผมยาวประบ่าสีน้ำเงินเช่นเดียวกับดวงตา เรียกว่าหล่อมาก หล่อไม่แพ้มิคาเอลเลย</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“หม่อมฉัน” ขณะที่เธอกำลังจะแนะนำตัว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ที่โรงเรียนให้งดคำราชาศัพท์และคำนำหน้า เรียกฉันว่า ซีริลเฉยๆ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>โอ้ ช่างหล่อเหลาและอ่อนโยน ไม่ถือตัว เป็นชายในฝันของหญิงสาวจริงๆ&nbsp;</font></p><p style="margin: 0px 0px 13px;"><font style="font-size: 19px;">เจนนี่นึกขำในใจ พระเอกชัดๆ พระเอกนิยายที่ไหนหรือเปล่า บรรยากาศก็เป็นใจ ทั้งลมโปรยและกลีบดอกไม้</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฉันชื่อ เจนนี่ เบลล์เลอร์ ค่ะ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“อ้อ ฉันเคยได้ยินชื่อเธอ เธอมีเวทย์แสงทั้ง 2 ชนิด เราจะได้เจอกันตอนเรียนเวทย์แสงสายฟ้า” เขาพูดยิ้มๆ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ขณะที่เธอกำลังจะขอแยกตัวไป เธอเห็นเงาวูบหนึ่งพุ่งมาทางเธอ&nbsp;</font></p><p style="margin: 0px 0px 13px;"><font style="font-size: 19px;">“เดี๋ยวหยุดอยู่ตรงนั้นก่อนทั้ง 2 คน” เด็กนักเรียนหญิงผมสวยเมื่อครู่ที่เธอเจอตรงระเบียงวิ่งตรงมาที่เธอ เจ้าชายซีริลและเธอต่างหันมามองเด็กสาวคนนั้นอย่างงงงวย แต่ก็ไม่ได้ขยับตัวไปไหน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เธมม์ นายมานี่เร็ว มาถือสายวัดนี่เลย วัดซิว่า2คนนี่ห่างกันเท่าไหร่ แล้วระยะโดยรอบที่ดอกไม้ตกมันเท่าไหร่ เร็วสิ” เด็กสาวคนนั้นหันไปใช้งานเด็กนักเรียนชายอีกคนที่รูปร่างอ้วนที่เธอเห็นที่ระเบียงด้วยกัน นายอ้วนคนนั้นกระวีกระวาดวัดระยะระหว่างเธอกับเจ้าชายซีริล&nbsp;</font></p><p style="margin: 0px 0px 13px;"><font style="font-size: 19px;">ส่วนเด็กผู้หญิงเก็บกลีบดอกไม้และดอกไม้ใส่กระเป๋า และเงยหน้ามองดอกไม้ที่โปรยปรายลงมา</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ขอโทษนะทั้ง2คน ช่วยอย่าพึ่งขยับ ขอวัดระยะก่อน กำลังสวยเลย”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“วัดเสร็จแล้วนะ ขอบคุณมากทั้ง2คน จะทำอะไรต่อก็ตามสบายนะ ไปกันเถอะเธมม์ นายจดไว้แล้วใช่ไหม” เด็กสาวประหลาดลากนักเรียนชายอ้วนที่มาด้วยกันออกไปอย่างรวดเร็ว</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เจนนี่หันไปมองเจ้าชายซีริลที่ทำหน้ากระอักกระอ่วนอย่างบอกไม่ถูก</font></p><p style="margin: 0px 0px 13px;"><font style="font-size: 19px;">“นั่นคู่หมั้นฉันเอง” อืม เดี๋ยวนะ เธอรู้สึกว่ามันมีอะไรแปลกๆ&nbsp;</font></p><p style="margin: 0px 0px 13px;"><font style="font-size: 19px;">ใช่แล้ว ปกติแล้วฉากนี้เหมือนฉากพบกันครั้งแรกของพระเอกนางเอกไม่ใช่หรอ ส่วนตัวร้ายมักจะเป็นคู่หมั้นของพระเอกจะต้องตบตีนางเอก ถ้าเธอเป็นนางเอกทำไมเธอไม่ถูกตบล่ะ เอาเถอะ นี่มันไม่ใช่ละครอยู่แล้ว เจนนี่คิดขำๆ ถ้าเป็นละคร ฉากนี้เรียกได้อย่างเดียวว่า ผิดคิว…ผิดคิวจริงๆ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ยังไงก็ตาม เธอเดินตามเด็กแปลกๆ 2 คนนั้นเข้าไปที่ตึกและพบว่าทั้ง 2 คนเป็นนักเรียนปีที่ 1 เหมือนเธอ</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เมื่อเข้าไปห้องเรียนรวม มีนักเรียนหลายคนแล้วเริ่มจับจองที่นั่ง ลักษณะห้องเรียนคล้ายโดม ที่นั่งจะเป็นแถวโค้ง แถวหนึ่งนั่งได้ประมาณ 10 คน โดยแถวหลังถัดๆไปจะยกระดับขึ้นไปเป็นชั้นๆแบบขั้นบันไดรวม 5 แถว ทั้งห้องจุนักเรียนประมาณ50คน&nbsp;</font></p><p style="margin: 0px 0px 13px;"><font style="font-size: 19px;">แต่ทั้งชั้นจะมีนักเรียนจริงแค่ 40 คน แถวแรกมีคนนั่งมาแล้วหลายคน เธอเลือกที่นั่งในแถวที่ 2 ขณะที่เด็กประหลาด2คนนั้น นั่งแถวที่ 5 คือชั้นบนสุด&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ไม่นานนักลิซก็ตามเข้ามานั่งข้างซ้ายของเธอพร้อมบ่นว่าเธอที่หลงหายไป&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฉันนั่งด้วยได้ไหม” เด็กผู้หญิงหน้าตาน่ารักคนหนึ่งเข้ามานั่งด้วย เธอมีเส้นผมสีฟ้าและตาสีฟ้า</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฉันชื่อ ราเชล เทลเลอร์ เป็นน้องสาวของ เลดี้ไอรีน เทลเลอร์ ฉันรู้จักเธอมาก่อนแล้วเจนนี่ เบลล์เลอร์” เธอส่งยิ้มมาให้ “เส้นผมสีชมพูของเธอเป็นเอกลักษณ์จริงๆ”</font></p><div><br></div>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 30 _ Chapter 26 เจนนี่ _ มันผิดคิว _ Dek-D.com - Writer_files/adx.js.download"></script>
<script language="JavaScript" type="text/javascript">
