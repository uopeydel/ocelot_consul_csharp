
			<div id="story-content" class="story chapter prevent-user-select">
				
  <p style="margin: 0px 0px 13px;"><font style="font-size: 24px;">Chapter 27 เจนนี่ : ชนชั้นสูงล้วนแต่มีนิสัยประหลาด 1</font></p><p style="margin: 0px 0px 13px;"><font style="font-size: 24px;">หลังแนะนำตัวเสร็จ ราเชลเริ่มเล่าประวัติส่วนตัวของเธอ บอกว่าเธอได้ยินเรื่องเกี่ยวกับเจนนี่มาจากเลดี้ไอรีนที่เป็นพี่สาว&nbsp;</font></p><p style="margin: 0px 0px 13px;"><font style="font-size: 24px;">เรื่องของราเชลอย่างกับนางเอกนิยายน้ำเน่าเรื่องหนึ่ง ไม่ก็ซินเดอเรลล่า ราเชลเป็นลูกนอกสมรสระหว่างบารอนเทลเลอร์กับสาวใช้</font></p><p style="margin: 0px 0px 13px;"><font style="font-size: 24px;">บารอนมีลูกกับภรรยาที่ถูกต้องอยู่แล้วถึง 4 คน เลดี้ไอรีนเป็นคนโต และอีก 3 คนถัดมาก็เป็นบุตรสาวหมด ขณะที่แม่ของราเชลเป็นสาวใช้ในบ้าน ลักลอบได้เสียกับท่านบารอนจนเกิดพี่ชายของเธอขึ้น&nbsp;</font></p><p style="margin: 0px 0px 13px;"><font style="font-size: 24px;">บารอนจึงให้แม่ของเธอหลบไปอยู่ที่อื่นและยังลักลอบพบกันเสมอ แต่หลังจากมีพี่ชาย ปีถัดมาแม่ของเธอก็ตั้งครรภ์อีกและให้กำเนิดเธอมา&nbsp;</font></p><p style="margin: 0px 0px 13px;"><font style="font-size: 24px;">พอพี่ชายเธออายุ8ปี ท่านบารอนก็ตัดสินใจรับพวกเธอ 2 พี่น้องเข้าตระกูลในฐานะบุตรบุญธรรม เนื่องจากลูกนอกสมรสจะไม่ได้สิทธิ์ทางกEหมายใดๆ เธอและพี่ชายจึงกลายเป็นเลดี้และลอร์ดน้อยๆของตระกูลเทลเลอร์ ท่ามกลางความเคียดแค้นของแม่เลี้ยง และพี่สาว 3 คน มีเพียงเลดี้ไอรีนที่ใจดีกับเธอ&nbsp;</font></p><p style="margin: 0px 0px 13px;"><font style="font-size: 24px;">ส่วนเรื่องเรียน แม่เลี้ยงเธอยื่นคำขาดว่าจะส่งลูกบุญธรรมเรียนโรงเรียนเวทย์ฟานเซียส์แค่คนเดียวเท่านั้น โดยอ้างเหตุผลว่าพี่สาวอีก 2 คนยังเรียนอยู่ ฐานะการเงินครอบครัวไม่พอจ่าย&nbsp;</font></p><p style="margin: 0px 0px 13px;"><font style="font-size: 24px;">ท่านบารอนจึงตัดใจส่งลูกชายคนเดียวเข้าโรงเรียนและแนะนำให้เธอเรียนโรงเรียนที่รองลงมา เธอจึงตัดสินใจมาสอบชิงทุน และได้เป็นนักเรียนทุนของโรงเรียน 1 ใน 2 คน เช่นเดียวกับเจนนี่&nbsp;</font></p><p style="margin: 0px 0px 13px;"><font style="font-size: 24px;">ราเชลสอบได้ถึง 90 คะแนนและเป็นอันดับต้นๆของรุ่น</font></p><p style="margin: 0px 0px 13px;"><font style="font-size: 24px;">เมื่อเล่าถึงตอนนี้ราเชลหัวเราะคิกคักทันทีเพราะแม่เลี้ยงของราเชลถึงกับรับประทานอาหารไม่ลงหลายวัน อืม เรื่องราวในบ้านของชนชั้นสูง ช่างวุ่นวาย&nbsp;</font></p><p style="margin: 0px 0px 13px;"><font style="font-size: 24px;">หลังจากจบเรื่องราวรันทดของราเชล มีเด็กหญิงผมสีแดงเพลิง ดวงตาสีเขียวมรกตเดินเข้ามาพร้อมเพื่อนที่ดูหน้าตาธรรมดาอีก 2 คน นั่นเหมือนนางพญากับลูกสมุนชัดๆเลย&nbsp;</font></p><p style="margin: 0px 0px 13px;"><font style="font-size: 24px;">พอทั้ง 3 เดินเข้ามา ไปพูดอะไรกับเด็กที่นั่งแถวหน้าสักครู่ เด็กกลุ่มนั้น 4-5 คนก็ลุกให้แล้วย้ายมานั่งแถวเดียวกับเจนนี่แทน ตอนนี้นักเรียนเริ่มเต็มห้องแล้ว</font></p><p style="margin: 0px 0px 13px;"><font style="font-size: 24px;">คณะอาจารย์ก็เดินเข้ามาในห้อง จังหวะนั้น เด็กผู้ชายหน้าสวยที่เจนนี่เจอตรงสวนหน้าหอพักก็เดินเข้ามานั่งชั้นบนสุด แต่ห่างกับเด็กประหลาดพวกนั้น เจนนี่สังเกตเห็นว่ามีเด็กผู้หญิงผมสีเงินคล้ายกับเด็กชายหน้าสวยนั่งอยู่ข้างเด็กประหลาดผมดำและเด็กอ้วน</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>การปฐมนิเทศ ของชั้นปีที่ 1 เป็นการกล่าวโดยอาจารย์ใหญ่ต้อนรับนักเรียนเข้าสู่โรงเรียน&nbsp;</font></p><p style="margin: 0px 0px 13px;"><font style="font-size: 24px;">ต่อมาอาจารย์ผู้ดูแลชั้นปีที่ 1 แจ้งระเบียบต่างๆ ยศถาบรรดาศักดิ์จะถูกยกเว้นในบริเวณโรงเรียน ไม่มีการใช้ราชาศัพท์ ห้ามแอบอ้างใช้สถานะครอบครัวในทุกกรณี สรุปคือห้ามเบ่ง&nbsp;</font></p><p style="margin: 0px 0px 13px;"><font style="font-size: 24px;">ให้ถือว่าทุกคนเท่าเทียมกัน&nbsp;</font></p><p style="margin: 0px 0px 13px;"><font style="font-size: 24px;">โรงเรียนไม่อนุญาติให้มีคนรับใช้ ยกเว้นกรณีราชวงศ์และตระกูลผู้ครองแคว้นที่อยู่ในหอพักพิเศษจะมีผู้ติดตามหรือองครักษ์อยู่ร่วมได้แค่ 1 คน ห้ามรบกวนเด็กนักเรียนคนอื่น การทำความสะอาดห้องพักและเรื่องเสื้อผ้าสามารถทำเองด้วยเวทหรือว่าจ้างพนักงานของโรงเรียนทำให้ได้&nbsp;</font></p><p style="margin: 0px 0px 13px;"><font style="font-size: 24px;">ทางโรงเรียนจัดอาหารไว้ให้ 3 มื้อ ที่โรงอาหารที่มีถึง 3 โรงในโรงเรียน สามารถสั่งมารับประทานที่ห้องได้แต่มีค่าใช้จ่ายเพิ่ม&nbsp;</font></p><p style="margin: 0px 0px 13px;"><font style="font-size: 24px;">ทำอาหารที่ห้องพักได้เช่นกันโดยซื้อวัตถุดิบจากโรงเรียน ทั้งนี้เพื่อป้องกันการนำอาหารต้องห้ามเข้ามาในโรงเรียน</font></p><p style="margin: 0px 0px 13px;"><font style="font-size: 24px;">ห้ามทะเลาะวิวาท ห้ามใช้เวทต่อสู้นอกบริเวณที่กำหนดคือใช้ได้เฉพาะสนามประลองหรือห้องเรียนเวทภาคปฏิบัติ ห้องพักจะถูกลงเวทเฉพาะตัวไว้ ไม่สามารถเข้าห้องคนอื่นได้ ยกเว้นมีบัตรเชิญระบุวันเวลาโดยเจ้าของห้อง มีรายละเอียดปลีกย่อยบ้าง หากทำผิดก็โดนหักคะแนน</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>ถัดไปเป็นการแนะนำตัวของนักเรียนในชั้นและหลังจากนั้นอาจารย์ผู้ดูแลจะมาแนะนำเรื่องการลงทะเบียนเรียนต่อ การแนะนำตัวเริ่มจากนักเรียนที่นั่งในแถวแรก</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>เด็กในแถวแรกเริ่มแนะนำตัวไป การแนะนำตัวนี้ให้บอกแค่ชื่อ นามสกุลเท่านั้นตามกฏโรงเรียนที่ไม่ให้อ้างยศ จนถึงเด็กสาวผมสีแดงเพลิง ดวงตาสีเขียวมรกต</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>“วีราเนส ทริฟเวอร์” เด็กสาวคนนั้นพูดพร้อมกับเชิดหน้าขึ้นเล็กน้อย</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>“นั่น แกรนด์เลดี้วีราเนส ลูกสาวดยุกแคว้นทริฟเวอร์ คู่หมั้นของเจ้าชายซิลบาสเตียน” ราเชลกระซิบพร้อมกับชี้ไปที่เด็กผู้ชายที่นั่งแถวบนสุด “นั่นเจ้าตัวนั่งอยู่ตรงนั้น”</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>เพื่อนที่นั่งข้างวีราเนสอีก2 คน ชื่อ จูเลีย กับ ริต้า&nbsp;</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>แถวของเจนนี่เริ่มแนะนำตัวบ้าง</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>“ราเชล เทลเลอร์ ค่ะ” ราเชลยืนขึ้นพูดพร้อมส่งรอยยิ้มไปรอบๆ เสียซุบซิบด้านหลังดังเข้ามา</font></p><p style="margin: 0px 0px 13px;"><font style="font-size: 24px;">“นั่นไง ลูกนอกสมรสของบารอน”</font></p><p style="margin: 0px 0px 13px;"><font style="font-size: 24px;">“ใช่แล้ว ได้ยินว่า บารอนเนสไม่จ่ายเงินค่าเรียน เลยต้องสอบชิงทุนเอง”</font></p><p style="margin: 0px 0px 13px;"><font style="font-size: 24px;">ราเชลคงจะได้ยินเช่นกัน รอยยิ้มกว้างสดใสของเธอหุบลง ก่อนที่เธอจะนั่งลง</font></p><p style="margin: 0px 0px 13px;"><font style="font-size: 24px;">เจนนี่ลุกขึ้นแนะนำตัวบ้าง “เจนนี่ เบลล์เลอร์ค่ะ”</font></p><p style="margin: 0px 0px 13px;"><font style="font-size: 24px;">เสียงซุบซิบดังยิ่งกว่าราเชลอีก</font></p><p style="margin: 0px 0px 13px;"><font style="font-size: 24px;">“นั่นไง เด็กที่มีเวทธาตุแสงรักษาและแสงสายฟ้า”</font></p><p style="margin: 0px 0px 13px;"><font style="font-size: 24px;">“เด็กสามัญชนที่พ่อแม่ไม่มีพลังเวท เขาว่าเป็นความมหัศจรรย์ 1 ในล้านนะ”</font></p><p style="margin: 0px 0px 13px;"><font style="font-size: 24px;">“ยังไงก็เป็นแค่สามัญชน”</font></p><p style="margin: 0px 0px 13px;"><font style="font-size: 24px;">“แต่เก่งนะ สอบเข้าได้อันดับ 2 ”</font></p><p style="margin: 0px 0px 13px;"><font style="font-size: 24px;">หลังจากเธอนั่งลง ถัดไปเป็นลิซแนะนำตัว และเพื่อนๆคนอื่นๆจนครบ ที่ฮือฮาที่สุดคงเป็นตอนเด็กผู้ชายผมสีเงินหน้าสวยที่มาสายแนะนำตัว</font></p><p style="margin: 0px 0px 13px;"><font style="font-size: 24px;">“ซิลบาสเตียน เซียร์ ฟานส์” เจ้าชายแห่งอาณาจักรฟานส์</font></p><p style="margin: 0px 0px 13px;"><font style="font-size: 24px;">เสียงซุบซิบจับใจความไม่ได้ดังเป็นพักๆ เด็กชายคนนั้นท่าทางไม่ใส่ใจ…เขาคงจะชินกับเรื่องแบบนี้แล้ว</font></p><p style="margin: 0px 0px 13px;"><font style="font-size: 24px;">เด็กประหลาด 2 คนที่เจนนี่เจอที่ระเบียง คนผู้หญิงชื่อ เรนิส เทรลิส คนอ้วนๆชื่อ เธมม์ เทรลิส นามสกุลเดียวกัน เหมือนจะเป็นญาติกัน&nbsp;</font></p><p style="margin: 0px 0px 13px;"><font style="font-size: 24px;">เธออยากจะถามราเชลเพิ่มแต่ดูราเชลอารมณ์ไม่ดีเสียแล้ว&nbsp;</font></p><p style="margin: 0px 0px 13px;"><font style="font-size: 24px;">เด็กสาวผมสีเงินหน้าตาสวย ชื่อ เบลล่า&nbsp;</font></p><p style="margin: 0px 0px 13px;"><font style="font-size: 24px;">เสียงซุบซิบดังขึ้นเช่นกัน</font></p><p style="margin: 0px 0px 13px;"><font style="font-size: 24px;">“นั่นหลานสาวพระราชินี” เธอได้ยินเสียงใครสักคนพูดมาเข้าหูเธอ</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>ถัดมาเป็น การลงวิชาเวทเลือก นักเรียนต้องเข้าเรียนวิชาทั่วไปและทฤษฎีเวทร่วมกับเพื่อนร่วมชั้นปีในวันจันทร์ถึงพฤหัสบดีช่วงเช้า&nbsp;</font></p><p style="margin: 0px 0px 13px;"><font style="font-size: 24px;">แต่วิชาเลือกและเวทธาตุเฉพาะจะเรียนแยกตามแต่ละคน &nbsp;โดยจะมีเวลาว่างในช่วงบ่ายแต่ละวัน วันศุกร์และเสาร์ทั้งวันสำหรับเลือก ส่วนวันอาทิตย์จะเป็นวันพักผ่อน มีให้เลือกวิชาละ1คาบต่อสัปดาห์ จะลงกี่วิชาก็ได้ตามเวลาว่าง &nbsp;</font></p><p style="margin: 0px 0px 13px;"><font style="font-size: 24px;">“มีอะไรให้เลือกบ้าง” เธอชะโงกดูตารางที่ราเชลเอามา</font></p><p style="margin: 0px 0px 13px;"><font style="font-size: 24px;">“วิชาเลือกทั่วไปเช่น ภูมิศาสตร์ การปกครอง ดนตรี ศิลปะ เศรษฐศาสตร์และการค้า วิชาสมุนไพรเบื้องต้นและการเกษตร งานเย็บปักถักร้อย ทำอาหาร มารยาทและการเต้นรำ มีสัปดาห์ละ2ครั้ง ยกเว้นการต่อสู้ใช้อาวุธ ที่มีให้เลือกลงถึงสัปดาห์ละ4 ครั้งนะ” ราเชลบอกเธอ “แต่พวกเราเป็นผู้หญิง ไม่ต้องเรียนก็ได้”</font></p><p style="margin: 0px 0px 13px;"><font style="font-size: 24px;">“วิชาเวทย์ธาตุหลักอย่างดิน น้ำ ลม ไฟ และธาตุรอง เช่น ไม้ และเหล็ก ต้องลงให้ครบตามธาตุที่มี ถ้าไม่ครบ อาจารย์ตรวจสอบพบจะจับลงให้” &nbsp;</font></p><p style="margin: 0px 0px 13px;"><font style="font-size: 24px;">เธอมีธาตุหายากทั้งธาตุแสงสายฟ้าและธาตุแสงรักษา ไม่สามารถเลือกเวลาได้ ต้องลงตามที่กำหนดมาเพราะน่าจะมีนักเรียนวิชาละแค่ 2 คนเท่านั้น</font></p><p style="margin: 0px 0px 13px;"><font style="font-size: 24px;"><span class="Apple-tab-span" style="white-space:pre">	</span>เธอต้องเรียนถึง4 วิชาธาตุ ที่เธอลงเพิ่มอีกคือวิชาทำอาหาร เศรษฐศาสตร์และการค้า การต่อสู้ใช้อาวุธ ดนตรี เสียดายไม่มีวิชาการแสดง ไม่งั้นเธอจะลงเพิ่มอีก&nbsp;</font></p><p style="margin: 0px 0px 13px;"><font style="font-size: 24px;">ตารางของเจนนี่เรียกว่าเต็ม ในเมื่อทุกอย่างฟรี เจนนี่จึงต้องเรียนให้คุ้ม&nbsp;</font></p><p style="margin: 0px 0px 13px;"><font style="font-size: 24px;">ส่วนราเชลมีธาตุน้ำเหมือนกับเจนนี่จึงเลือกเรียนวิชาธาตุในเวลาเดียวกัน แถมยังเลือกวิชาดนตรีเวลาเดียวเธอด้วย &nbsp;สรุปเธอและราเชลเรียนด้วยกันเกือบหมด มีเพียงการต่อสู้ที่ลงคนละเวลา&nbsp;</font></p><p style="margin: 0px 0px 13px;"><font style="font-size: 24px;">สำหรับลิซ ต้องเรียนธาตุไฟและลม จึงเรียนธาตุลมวันอังคารบ่ายเหมือนเจนนี่ ส่วนวิชาเลือกอื่นๆลิซเลือกเรียนเย็บผ้า เลือกวิชาสมุนไพรและการเกษตร ตารางของลิซจะว่างกว่าคนอื่น&nbsp;</font></p><p style="margin: 0px 0px 13px;"><font style="font-size: 24px;">ระหว่างที่พวกเธอทั้ง 3 คนกำลังยื่นตารางเรียนที่จัดเสร็จให้พนักงาน เจนนี่เห็น เบลล่า เด็กสาวผมเงินคนนั้นชะโงกหน้าดู แถมจดตารางของทุกๆคนใส่กระดาษ รวมทั้งตารางของซิลบาสเตียน วีราเนสและเพื่อน อเล็กซิสเด็กผู้ชายร่วมชั้นอีกคนด้วย&nbsp;</font></p><p style="margin: 0px 0px 13px;"><font style="font-size: 24px;">นี่คนที่ชื่อเบลล่าสอดรู้สอดเห็นขนาดนี้เชียวหรอ เธอสะกิดราเชลและลิซ</font></p><p style="margin: 0px 0px 13px;"><font style="font-size: 24px;">“นั่นเลดี้เบลล่า บาร์ตัน หลานสาวพระราชินี เป็นลูกพี่ลูกน้องของทั้งเจ้าชายซีริล เจ้าชายซิลบาสเตียน แล้วก็ถ้านับทางท่านแม่ของเบลล่าก็เป็นลูกพี่ลูกน้องกับแกรนด์เลดี้เรนิส คนผมสีดำที่กำลังคุยกับเบลล่าอยู่”&nbsp;</font></p><p style="margin: 0px 0px 13px;"><font style="font-size: 24px;">เรนิส เด็กประหลาดนั่นเป็นแกรนด์เลดี้เชียวหรอ ก็เป็นคู่หมั้นของเจ้าชายซีริลนี่นา</font></p><p style="margin: 0px 0px 13px;"><font style="font-size: 24px;">เป็นอีกนิสัยหนึ่งของชนชั้นสูงกันรึเปล่า ชอบเก็บสถิติ</font></p><p style="margin: 0px 0px 13px;"><font style="font-size: 24px;">กลุ่มของเจนนี่ลงทะเบียนเสร็จแล้ว ได้ยินเสียงเด็กที่ชื่อเรนิสโวยวายขึ้นมา</font></p><p style="margin: 0px 0px 13px;"><font style="font-size: 24px;">“ทำไมมันจัดยากแบบนี้ล่ะ”</font></p><p style="margin: 0px 0px 13px;"><font style="font-size: 24px;">“เรนิส ถ้าเธอจะเล่นจัดแบบไม่ตรงกับใครเลยก็ยากน่ะสิ ไม่เข้าใจจะทำแบบนี้ไปเพื่ออะไร” เบลล่าตอบขึ้นบ้าง</font></p><p style="margin: 0px 0px 13px;"><font style="font-size: 24px;">“ฉันไม่ชอบเจอคนเยอะ โดยเฉพาะพวกสวยๆหล่อๆ” เรนิสตอบกลับ</font></p><p style="margin: 0px 0px 13px;"><font style="font-size: 24px;">“นี่ เรนิส ฉันไม่เรียนได้ไหม มารยาทกับเต้นรำเนี่ย แค่นี้ก็เรียนจนเบื่อแล้ว” เด็กอ้วนที่ชื่อเธมม์พูดเสียอ่อยๆ</font></p><p style="margin: 0px 0px 13px;"><font style="font-size: 24px;">“ไม่ได้ เธมม์ นายต้องเรียน”</font></p><p style="margin: 0px 0px 13px;"><font style="font-size: 24px;">ข้างหลังเธอมีเสียงเด็กที่ชื่อวีราเนสดังขึ้น “ซิลบาสเตียน ทำไมไม่ลงวิชาเลือกเลย อย่างการปกครอง หรือดนตรี”</font></p><p style="margin: 0px 0px 13px;"><font style="font-size: 24px;">“ไร้สาระ ไม่ชอบเรียน” เด็กหนุ่มหน้าสวยตอบอย่างเย็นชา</font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;">เฮ้อ ตอนนี้เพื่อนร่วมชั้นชนชั้นสูงของเธอมีนิสัยประหลาดกัน&nbsp;</font></p><p style="margin: 0px 0px 13px;"><font style="font-size: 24px;">มีทั้ง เลดี้สอดรู้สอดเห็น ชอบเก็บสถิติ&nbsp;</font></p><p style="margin: 0px 0px 13px;"><font style="font-size: 24px;">แกรนด์เลดี้ประหลาดชอบปลีกวิเวกไม่ชอบเรียนกับคนหน้าตาดี&nbsp;</font></p><p style="margin: 0px 0px 13px;"><font style="font-size: 24px;">เจ้าชายขี้เกียจไม่สนโลก</font></p><p style="margin: 0px 0px 13px;"><font style="font-size: 24px;">ท่านหญิงขี้วีนอย่างวีราเนส</font></p><p style="margin: 0px 0px 13px;"><font style="font-size: 24px;">นี่มันโรงเรียนหรือแหล่งรวมชนชั้นสูงนิสัยประหลาดกันแน่</font></p><p style="margin: 0px 0px 13px;"><font style="font-size: 24px;">หลังจากการลงทะเบียนเสร็จสิ้น ทางอาจารย์ก็เปิดโอกาสให้นักเรียนเลือกประธานปีที่ 1 และแจ้งให้ทราบว่าในเดือนที่ 5 ต้นเดือนจะมีการประลองซึ่งเป็นการต่อสู้นักเรียนที่เข้าร่วมจะได้คะแนนเพิ่ม&nbsp;</font></p><p style="margin: 0px 0px 13px;"><font style="font-size: 24px;">ผู้ชนะมีเงินรางวัลด้วย และมีการแสดงก่อนปิดภาคเรียนชั้นปีละการแสดง โดยการแสดงให้นักเรียนตกลงกันเอง</font></p><p style="margin: 0px 0px 13px;"><font style="font-size: 24px;">“ฉันเสนอ ซิลบาสเตียน” เด็กใส่แว่นคนหนึ่งพูดขึ้น รู้สึกนายนี่จะชื่อเธโอ</font></p><p style="margin: 0px 0px 13px;"><font style="font-size: 24px;">“ฉันไม่เป็น” จบเลย เจ้าชายซิลบาสเตียนปฏิเสธซะแล้ว ดูท่านายนี่จะไม่ชอบสังคมอีกคน</font></p><p style="margin: 0px 0px 13px;"><font style="font-size: 24px;">“ฉันเสนอ ท่านหญิงวีราเนส” เด็กที่ชื่อจูเลีย พูดขึ้นมา</font></p><p style="margin: 0px 0px 13px;"><font style="font-size: 24px;">“ฉันสนับสนุนท่านหญิงวีราเนสด้วย” เด็กที่ชื่อริต้าพูด เล่นพรรคเล่นพวกชัดๆ</font></p><p style="margin: 0px 0px 13px;"><font style="font-size: 24px;">“ฉันเสนอเจนนี่” ราเชลเสนอบ้าง</font></p><p style="margin: 0px 0px 13px;"><font style="font-size: 24px;">เจนนี่ขมวดคิ้วเล็กน้อย การเป็นประธานชั้นปีอาจจะดีตรงที่ได้เข้าร่วมกรรมการนักเรียน ได้รู้จักรุ่นพี่เยอะ เป็นที่นับถือในหมู่เพื่อน แต่ว่าก็จะมีภาระงานมากขึ้น ต้องคอยจัดการปัญหาต่างๆของเพื่อนๆด้วย&nbsp;</font></p><p style="margin: 0px 0px 13px;"><font style="font-size: 24px;">เจนนี่คิดในใจตารางเธอแน่นอยู่แล้ว</font></p><p style="margin: 0px 0px 13px;"><font style="font-size: 24px;">“ฉัน เธมม์ และเบลล่า พวกเรา เสนออเล็กซิส” เรนิสพูดขึ้นบ้าง เสียงฮือฮาดังขึ้นมาทันที&nbsp;</font></p><p style="margin: 0px 0px 13px;"><font style="font-size: 24px;">เพราะเท่าที่รู้ อเล็กซิส เวลล์ เป็นเด็กกำพร้า นักเรียนทุน ปกติพวกชนชั้นสูงมักเสนอพวกเดียวกันมากกว่าที่จะเป็นนักเรียนทุน</font></p><p style="margin: 0px 0px 13px;"><font style="font-size: 24px;">“ทำไมเสนออเล็กซิสล่ะ” เจนนี่ได้ยินเบลล่ากระซิบกับเรนิส</font></p><p style="margin: 0px 0px 13px;"><font style="font-size: 24px;">“ก็เขาหล่อนี่นา” เรนิสกระซิบตอบกลับ&nbsp;</font></p><p style="margin: 0px 0px 13px;"><font style="font-size: 24px;">เจนนี่อดหันไปมองหน้าคนพูดไม่ได้…เอิ่ม...ไหนว่าไม่ชอบคนสวยหล่อไง</font></p><p style="margin: 0px 0px 13px;"><font style="font-size: 24px;">“ที่เสนออเล็กซิส เพราะว่า ข้อ1 เป็นเด็กผู้ชาย กรรมการและประธานปีอื่นส่วนใหญ่เป็นผู้ชาย การประสานงานจะสะดวกกว่า จริงอยู่พวกเราเด็กผู้หญิงก็ทำหน้าที่ได้ แต่ปีนี้ปีแรก ปีต่อไปสลับเด็กผู้หญิงเป็นบ้างก็ได้ พวกเด็กผู้ชายคงไม่อยากให้ประธานปีแรกก็เป็นผู้หญิงหรอกนะ มันดูเสียหน้า” เรนิสพูด</font></p><p style="margin: 0px 0px 13px;"><font style="font-size: 24px;">เจนนี่คิดว่าก็คงจริง เด็กผู้ชายหลายคนพยักหน้าน้อยๆ แต่ช่างเป็นเหตุผลที่ไม่ปกป้องสิทธิสตรีเลย</font></p><p style="margin: 0px 0px 13px;"><font style="font-size: 24px;">“ข้อ2 อเล็กซิสสอบได้คะแนนดี คนเป็นประธานจะมีภาระงานมาก การเรียนเก่งทำให้ไม่ต้องกังวลว่าจะเสียการเรียน” เรนิสปรายตามองวีราเนสเล็กน้อย</font></p><p style="margin: 0px 0px 13px;"><font style="font-size: 24px;">“เรนิสร้ายกาจ จับจุดอ่อนได้ ได้ยินว่าวีราเนสสอบเข้ามาได้แบบผ่านเกณฑ์ไม่มาก แถมพลังเวทยังอยู่แค่ระดับพื้นฐาน 2”ราเชลกระซิบ</font></p><p style="margin: 0px 0px 13px;"><font style="font-size: 24px;">“ข้อ3 อเล็กซิสหล่อ มันเป็นหน้าเป็นตาของรุ่นมากที่จะมีประธานชั้นปีหล่อๆ”&nbsp;</font></p><p style="margin: 0px 0px 13px;"><font style="font-size: 24px;">เหตุผลนี่มันใช่หรอ แต่เจนนี่เหลือบเห็นเด็กสาวร่วมชั้นหลายคนพยักหน้าหงึกหงัก อเล็กซิสเองใบหน้ามีสีแดงระเรื่อหลังได้รับคำชม และสาวๆหลายคนจ้องมองมา</font></p><p style="margin: 0px 0px 13px;"><font style="font-size: 24px;">“นี่ เรนิส เธอพูดจาเหลวไหลไม่ได้นะ ประธานชั้นปีจะให้สามัญชนนักเรียนทุนเป็นได้ยังไง” วีราเนสตะโกน</font></p><p style="margin: 0px 0px 13px;"><font style="font-size: 24px;">“ก็กฏโรงเรียนห้ามแบ่งชนชั้นไม่ใช่หรอ ใครๆที่ดีพอก็เป็นได้” เรนิสโต้กลับ</font></p><p style="margin: 0px 0px 13px;"><font style="font-size: 24px;">“ใช่ ใครๆก็เป็นได้ ในโรงเรียนใครกล้าอ้างเรื่องชนชั้นบ้าง เดี๋ยวจะฟ้องอาจารย์ให้หักคะแนนเลย” เบลล่าตอบกลับบ้าง</font></p><p style="margin: 0px 0px 13px;"><font style="font-size: 24px;">“เพื่อนๆ งั้นตกลงพวกเราโหวตกันเถอะ ตกลงมีวีราเนส เจนนี่ แล้วก็อเล็กซิสนะ” นายแว่นที่ชื่อเธโอพูดขึ้นมา</font></p><p style="margin: 0px 0px 13px;"><font style="font-size: 24px;">“คนนี้ เธโอ นอร์แมน เป็นลูกชายคนเดียวของบารอนนอร์แมน เสนาบดีกระทรวงการคลัง” เบลล่ากระซิบบอกเรนิสที่อยู่ใกล้ๆ บังเอิญเธอหูดีได้ยินอีก</font></p><p style="margin: 0px 0px 13px;"><font style="font-size: 24px;">“ฉันถอนตัว” เจนนี่ตัดสินใจ เธอคิดว่าเพิ่มโอกาสให้อเล็กซิสน่าจะดีกว่า ถ้าเธอลง เด็กนักเรียนทุนอาจจะแบ่งออกเป็น2 กลุ่ม โอกาสที่คนใดคนหนึ่งได้จะน้อยลง ถ้าให้วีราเนสเป็น คงจะแย่ ดูเป็นเด็กที่เย่อหยิ่งและแบ่งชนชั้น</font></p><p style="margin: 0px 0px 13px;"><font style="font-size: 24px;">“งั้นเลือกระหว่างวีราเนสกับ อเล็กซิสละกัน” เธโอพูด</font></p><p style="margin: 0px 0px 13px;"><font style="font-size: 24px;">เป็นไปตามคาด อเล็กซิสได้รับเสียงจากนักเรียนทุนทั้งหมด และนักเรียนทั่วไปอีกจำนวนหนึ่ง&nbsp;</font></p><p style="margin: 0px 0px 13px;"><font style="font-size: 24px;">เด็กนักเรียนชายหลายคนไม่อยากอยู่ใต้ชายกระโปรงวีราเนส ส่วนนักเรียนหญิงส่วนหนึ่งเห็นว่าอเล็กซิสหล่อ รวมกับเสียงของกลุ่มเรนิสอีก 3 คน ทำให้ อเล็กซิสชนะไปหลายเสียง วีราเนสสะบัดหน้าไม่พอใจก่อนเดินออกจากห้องพร้อมลูกสมุนที่วิ่งตาม</font></p><p style="margin: 0px 0px 13px;"><font style="font-size: 24px;">เจนนี่ค่อยๆเหลือบมองเรนิสที่มองอเล็กซิสด้วยสายตาเป็นประกาย นี่คือสเป็คของเรนิสหรอเนี่ย จริงๆว่าไปอเล็กซิสก็หล่ออยู่หรอ พอๆกับเจ้าชายซีริล</font></p><p style="margin: 0px 0px 13px;"><font style="font-size: 24px;">หรือนี่จะเป็นความรักต่างชนชั้น…ฝ่ายหญิงมีคู่หมั้นเป็นเจ้าชายแต่หลงรักเด็กกำพร้า…น่าเอาไปเขียนนิยาย…</font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;">การเรียนในทุกวันช่างหนักหน่วงสำหรับเจนนี่&nbsp;</font></p><p style="margin: 0px 0px 13px;"><font style="font-size: 24px;">ที่นี่สมกับเป็นโรงเรียนอันดับ 1 อาจารย์ต่างมีคุณภาพและสอนตรงประเด็นทุกวิชา ในวันศุกร์เช้า เธอเรียนวิชาเวทย์ธาตุแสงสายฟ้า ผู้สอนคือเลดี้ไอรีน พี่สาวของราเชล มีนักเรียนแค่ 2 คนเท่านั้นคือ เธอกับเจ้าชายซีริล</font></p><p style="margin: 0px 0px 13px;"><font style="font-size: 24px;">“ยินดีมาเลยที่มีรุ่นน้องมาเรียนด้วย ฉันเรียนคนเดียวมาตั้งปีนึง” ซีริลยิ้มอย่างอ่อนโยน&nbsp;</font></p><p style="margin: 0px 0px 13px;"><font style="font-size: 24px;">อย่าทำแบบนี้ได้ไหม มันดาเมจแรงเกินไป เจนนี่คิดในใจ ถึงแม้เธอไม่แพ้ผู้ชายหล่อ แต่โดนแบบนี้บ่อยๆเธอกลัวตัวเองจะหวั่นไหว</font></p><p style="margin: 0px 0px 13px;"><font style="font-size: 24px;">หลังเรียนวิชาธาตุแสงสายฟ้าเสร็จ เจนนี่มีเรียนวิชาเศรษฐศาตร์และการค้า เธอจึงไปโรงอาหารที่ใกล้ๆตึกเรียนวิชานั้น เพื่อจะได้ไม่เข้าห้องเรียนสาย ซีริลก็จะเรียนวิชาเดียวกัน ทั้งคู่จึงเดินไปด้วยกัน&nbsp;</font></p><p style="margin: 0px 0px 13px;"><font style="font-size: 24px;">ไม่ใช่เรื่องเสียหายอะไรถ้าจะสนิทกับว่าที่พระราชานิ เจนนี่คิด ถ้ามีโอกาสเธอคิดอยากจะใส่ความคิดการลดความเหลื่อมล้ำของชนชั้นให้ซีริล เผื่นจะนำไปสู่การเปลี่ยนแปลงในอนาคตได้ หลังจากรับถาดอาหารเสร็จ ทั้งคู่เดินหาโต๊ะวาง สายตาคนจำนวนมากมองมาท่ทั้งคู่พร้อมนักเรียนหลายคนหันไปซุบซิบกัน ที่นี่ก็นิยมเรื่องซุบซิบนินทาเหมือนกันนะ เจนนี่เหลือบเห็นเรนิสนั่งรับประทานอาหารอยู่คนเดียว คาดว่าซีริลก็สังเกตเห็นเช่นกัน</font></p><p style="margin: 0px 0px 13px;"><font style="font-size: 24px;">“เจนนี่ เราไปนั่งกับเรนิสละกัน” ซีริลพูดขึ้นมา เขาคงรู้สึกได้เช่นกันว่าคนเริ่มนินทาเขากับเจนนี่กันแล้ว หากมีเรนิสนั่งด้วยจะลดการเป็นข่าวชู้สาวได้</font></p><p style="margin: 0px 0px 13px;"><font style="font-size: 24px;">“ดีเลยค่ะ เจนนี่เรียนชั้นเดียวกับเรนิสแต่แทบไม่มีโอกาสคุยกันเลย”</font></p><p style="margin: 0px 0px 13px;"><font style="font-size: 24px;">โต๊ะที่เรนิสนั่งเป็นโต๊ะเล็ก ขนาด 4 ที่นั่ง มีเรนิสรับประทานอาหารอยู่คนเดียว</font></p><p style="margin: 0px 0px 13px;"><font style="font-size: 24px;">“ขอนั่งด้วยนะคะ” เจนนี่ไปถึงก่อน&nbsp;</font></p><p style="margin: 0px 0px 13px;"><font style="font-size: 24px;">แต่…เธอไม่แน่ใจ…เธอควรให้ซีริลเป็นคนขอไหม</font></p><p style="margin: 0px 0px 13px;"><font style="font-size: 24px;">เรนิสดูตกใจไม่น้อย หน้าเธอซีดขาวเมื่อเห็นเจนนี่ และพอเห็นซีริลเดินถือถาดอาหารตามมา สีหน้าเธอยิ่งแย่กว่าเดิม หรือว่าเรนิสเข้าใจเจนนี่กับซีริลผิดกัน&nbsp;</font></p><p style="margin: 0px 0px 13px;"><font style="font-size: 24px;">หรือว่าคู่หมั้นจะเข้าใจผิดกันแล้วหึงหวง…</font></p><p style="margin: 0px 0px 13px;"><font style="font-size: 24px;">สักครู่ เรนิสเหมือนรู้สึกตัวได้ว่าเธอไม่ได้ตอบรับ เธอส่งรอยยิ้มที่เรียกว่าฝืนอย่างสุดขีดก่อนจะผายมือให้เจนนี่และซีริลนั่ง “เชิญค่ะ”</font></p><p style="margin: 0px 0px 13px;"><font style="font-size: 24px;">“เรนิส ทำไมวันนี้มาคนเดียวล่ะ” ซีริลนั่งลงฝั่งตรงข้ามกับเรนิส ส่งรอยยิ้มอ่อนโยนให้คู่หมั้น&nbsp;</font></p><p style="margin: 0px 0px 13px;"><font style="font-size: 24px;">เหมือนรอยยิ้มของเรนิสดูฝืนค้างกว่าเดิม เจนนี่นั่งลงตรงซ้ายมือของเรนิสแล้วส่งรอยยิ้มสุภาพให้ ดูท่าคู่หมั้นคู่นี้ไม่ค่อยคุ้นกัน คงนานๆเจอกันที</font></p><p style="margin: 0px 0px 13px;"><font style="font-size: 24px;">“เพิ่งเรียนเสร็จค่ะ เบลล่ามีเรียนเย็บผ้าแต่ลืมของเลยกลับไปเอา เธมม์ว่างแต่บ่นว่าปวดหัวเลยกลับไปก่อน” เรนิสตอบกลับมา ก่อนก้มหน้าก้มตากินอาหารของเธอไป</font></p><p style="margin: 0px 0px 13px;"><font style="font-size: 24px;">“เรนิสมาเรียนเศรษฐศาสตร์และการค้าบ่ายนี้หรือ” ซีริลถามต่อ</font></p><p style="margin: 0px 0px 13px;"><font style="font-size: 24px;">“ไม่ค่ะ เรียนเสร็จแต่เช้าแล้ว”</font></p><p style="margin: 0px 0px 13px;"><font style="font-size: 24px;">“เสียดายจัง ถ้าเรียนบ่ายจะได้เรียนด้วยกัน ฉันกับเจนนี่เรียนวิชานี้ตอนบ่ายด้วยกัน” ซีริลพูด&nbsp;</font></p><p style="margin: 0px 0px 13px;"><font style="font-size: 24px;">เจนนี่นึกขำในใจ เรนิสน่ะรู้ว่าเพื่อนคนไหนเรียนอะไรบ้างได้ยินว่าเธอหลบตารางให้ไม่ตรงกับใครเลยนอกจากกลุ่มของเธอ</font></p><p style="margin: 0px 0px 13px;"><font style="font-size: 24px;">“อ้อ ค่ะ น่าเสียดายจัง”เรนิสตอบแบบงุบงิบเบาๆ แต่เจนนี่ว่าเธอไม่ได้เสียดายอะไรหรอก</font></p><p style="margin: 0px 0px 13px;"><font style="font-size: 24px;">“จะขอเปลี่ยนตารางไหม ยังสัปดาห์แรก เปลี่ยนได้ ย้ายมาเรียนช่วงบ่ายกัน” ซีริลยังคงรุกต่อ&nbsp;</font></p><p style="margin: 0px 0px 13px;"><font style="font-size: 24px;">นี่เจ้าชายคะ จะจีบคู่หมั้นกันตรงนี้เลยหรอ</font></p><p style="margin: 0px 0px 13px;"><font style="font-size: 24px;">“ไม่ได้หรอกค่ะบ่ายเรนิสมีเรียนวิชาปรุงยา แล้วตารางแน่นมาก ขยับไม่ได้เลย” เรนิสตัดบททันที&nbsp;</font></p><p style="margin: 0px 0px 13px;"><font style="font-size: 24px;">เจนนี่นึกขำๆ คู่หมั้นคู่นี้ชักจะยังไงซะละ…หรือว่ารสนิยมท่านหญิงจะชอบเด็กกำพร้าอย่างอเล็กซิส</font></p><p style="margin: 0px 0px 13px;"><font style="font-size: 24px;">“เจนนี่เรียนชั้นเดียวกับเรนิส มีเรียนวิชาเลือกเหมือนกันบ้างไหม” ซีริลหันกลับมาชวนเจนนี่คุย&nbsp;</font></p><p style="margin: 0px 0px 13px;"><font style="font-size: 24px;">แต่คราวนี้เรนิสสำลักน้ำผลไม้ที่กำลังดื่มลงไป</font></p><p style="margin: 0px 0px 13px;"><font style="font-size: 24px;">“เท่าที่ผ่านมาไม่มีนะคะ” เจนนี่อมยิ้มเล็กน้อย</font></p><p style="margin: 0px 0px 13px;"><font style="font-size: 24px;">“ไม่มีค่ะ” เรนิสตอบ แน่ละสิ เรนิสตั้งใจหลบนี่นา</font></p><p style="margin: 0px 0px 13px;"><font style="font-size: 24px;">ระหว่างนั้นมีคนมายืนที่โต๊ะที่พวกเธอนั่งอยู่ “นั่งด้วยคนนะ” ทั้งหมดเงยหน้าขึ้นมอง เป็นเด็กหนุ่มสูงหน้าตาดี ผมสีแดงดวงตาสีเขียวมรกต รอยยิ้มของเขาดูกรุ้มกริ่มและทรงเสน่ห์ เจนนี่คิดในใจ โรงเรียนนี้ช่างมีแต่คนหน้าตาดี เธอเหลือบกลับมามองเรนิสที่ตอนนี้ตาแทบถลนออกมาแถมหน้าซีดกว่าเดิมอีก</font></p><p style="margin: 0px 0px 13px;"><font style="font-size: 24px;">เป็นโรคกลัวคนจริงๆด้วย…อาการหนักไม่น้อย แล้วเวลาออกงานปาร์ตี้สังคมชั้นสูงเรนิสทนได้อย่างไรหากกลัวคนขนาดนี้</font></p><p style="margin: 0px 0px 13px;"><font style="font-size: 24px;">“อ้อ แวน มาเรียนบ่ายนี้เหมือนกันใช่ไหม นี่รุ่นน้อง เจนนี่ เบลล์เลอร์ ส่วนเรนิส เจอกันเรื่อยๆอยู่แล้ว คงไม่ต้องแนะนำ” ซีริลพูดยิ้มๆ&nbsp;</font></p><p style="margin: 0px 0px 13px;"><font style="font-size: 24px;">“เจนนี่ นี่แวน ทริฟเวอร์ เพื่อนของฉัน เดี๋ยวช่วงบ่ายเราจะเรียนด้วยกัน”</font></p><p style="margin: 0px 0px 13px;"><font style="font-size: 24px;">“ยินดีที่ได้รู้จักครับ คุณนางฟ้าแสนสวย” หือ เลี่ยนมาก เจนนี่คิด</font></p><p style="margin: 0px 0px 13px;"><font style="font-size: 24px;">อาหารมื้อนี้จริงๆเรียกว่ารสชาติดีแต่เหมือนเรนิสจะไม่เจริญอาหารเสียแล้ว เธอเขี่ยเนื้อสัตว์ในจานไปมา พลางเหลือบมองแก้วน้ำผลไม้ของเธอเป็นระยะๆ เจนนี่นึกสงสัยว่าเรนิสคิดอะไร ในที่สุดสิ่งที่เธอสงสัยก็มีคำตอบ มีลมพัดมาที่โต๊ะพัดน้ำผลไม้แก้วนั้นตกใส่เสื้อของเรนิส</font></p><p style="margin: 0px 0px 13px;"><font style="font-size: 24px;">“ แย่แล้ว เปียกหมดเลย เดี๋ยวเรนิสขอไปเปลี่ยนชุดก่อนนะคะ บ่ายมีเรียนด้วยสิ ขอตัวนะคะทุกคน” เรนิสลุกออกจากโต๊ะ ถือกระเป๋าแล้ววิ่งจากไปอย่างรวดเร็ว</font></p><p style="margin: 0px 0px 13px;"><font style="font-size: 24px;">“นั่นมันเวทลม แต่มันเบามาก อย่างงี้ อาจารย์คงไม่หักคะแนนหรอกนะ ฮ่าๆ” แวนหัวเราะพลางหรี่ตามองมาที่ซีริล&nbsp;</font></p><p style="margin: 0px 0px 13px;"><font style="font-size: 24px;">ซีริลขมวดคิ้วเล็กน้อยก่อนยิ้มมาให้เจนนี่ แต่เธอสังเกตเห็นได้ทันทีว่ารอยยิ้มไปไม่ถึงดวงตา ซีริลไม่พอใจแน่ๆ</font></p><p style="margin: 0px 0px 13px;"><font style="font-size: 24px;">เฮ้อ นี่แกรนด์เลดี้คู่หมั้นเจ้าชาย เป็นโรคกลัวคนรึเปล่านะ จะลงเรียนก็ต้องหลบเพื่อนคนอื่น มีคนร่วมโต๊ะอาหารก็ทนกินไม่ได้ อาการหนัก น่าจะส่งพบจิตแพทย์..</font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><font style="font-size: 24px;"><br></font></p><p style="margin: 0px 0px 13px;"><br></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 31 _ Chapter 27 เจนนี่ _ ชนชั้นสูงล้วนแต่มีนิสัยประหลาด 1 _ Dek-D.com - Writer_files/adx.js.download"></script>
<script language="JavaScript" type="text/javascript">
