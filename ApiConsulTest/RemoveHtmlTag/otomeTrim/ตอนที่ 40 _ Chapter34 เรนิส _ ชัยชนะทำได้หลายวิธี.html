
			<div id="story-content" class="story chapter prevent-user-select">
				
  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><br></span></p><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ในเดือน</span><span style="margin: 0px; font-size: 14pt;">5</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> เทศกาลสอบมาถึงก่อนที่จะเข้าช่วงประลองประจำเทอมสัปดาห์ต่อไป </span></p><p style="margin: 0px 0px 13px;">  <br></p><p style="margin: 0px 0px 13px;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">หลังจากเหตุการณ์ปะทะดุเดือดในห้องพักของแวน วีราเนสมีรอยข่วนที่หน้าทำให้ต้องเก็บตัว เพราะมีข่าวลือว่าอาจต้องถูกถอดจากการเป็นนางเอกละครหากแผลหายไม่ทัน </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">พอหัวหน้าถูกพักงาน ช่วงนี้บรรดานางร้ายขาจรต่างอยู่ในความสงบ เรนิส พลอยได้อานิสงค์ไปด้วย เพราะวีราเนสไม่มาหาเรื่องเธออีก น่าแปลก ในเกม วีราเนสจะญาติดีกับเรนิสไม่น้อยเพื่อใช้เป็นเครื่องมือ แต่ไม่เข้าใจว่าพอเธอไม่ร่วมมือกำจัดเจนนี่ทำไมหอกของวีราเนสถึงหันมาทางเธอได้ </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เหตุการณ์ที่เกิดกับแวนมีคนพึงพอใจหลายคน เช่นเบลล่าที่เกลียดผู้ชายเจ้าชู้ รวมถึงเรนิสเช่นกัน แวนเป็นพระเอกที่เธอชอบน้อยที่สุด ความสงบที่ได้มาคงยาวถึงปิดภาคเรียนเพราะวีราเนสต้องซ้อมละคร </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ต้องขอบคุณเจนนี่ที่คิดแผนแบ่งแยกเพื่อทำลายได้ ฉลาดสมเป็นนางเอกจริงๆ แต่ในเกมเธอไม่คุ้นว่ามีฉากนี้ ช่างเหอะ พล็อตมันเปลี่ยนไปเยอะละ</span><span lang="TH" style="margin: 0px; font-size: 14pt;"> </span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ผลจากเหตุการณ์วิวาทในห้องแวน วีราเนสมีรอยข่วนที่หน้า</span><span style="margin: 0px; font-size: 14pt;">3-4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">รอย ซึ่งเธออับอายมากต้องใช้ผ้าคลุมปิดหน้าครึ่งล่างไว้เวลามาเรียน จูเลียมีรอยช้ำที่หน้าผากเริ่มจางลงบ้างละ ส่วนริต้าได้ข่าวว่าปากบวมต้องใส่ผ้าคลุมหน้าเหมือนวีราเนส ไม่นับบาดแผลตามตัวที่อยู่ในเสื้อผ้า คงจะมีเหมือนกัน ท่านหญิงจูดิธกับญาติของเธอก็มีรอยช้ำตามตัวและใบหน้า แต่ที่หนักสุดน่าจะเป็นพี่สาวทั้ง</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ของราเชล ได้ยินว่าหยุดเรียนไป</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">สัปดาห์ คนหนึ่งดั้งจมูกหัก ส่วนอีกคนกรามหลุด นับเป็นการต่อสู้แย่งผู้ชายที่ดุเดือดจริงๆ</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>การสอบกลางภาคผ่านไปอย่างสงบ โชคดีที่มีสอบเฉพาะวิชาหลัก ไม่รวมวิชาเลือก ไม่งั้นเรนิสคงต้องเตรียมสอบซ่อมวิชาสมุนไพรและปรุงยา ทุกคนจะสอบแค่ความรู้พื้นฐาน ความรู้เวทย์ทั่วไปเท่านั้น แต่ข้อสอบมีหลายชุดรวมสอบทั้งหมด</span><span style="margin: 0px; font-size: 14pt;">3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">วัน</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>หลังการสอบ สัปดาห์ถัดไปเป็นการประลอง ผู้เข้าประลองจะได้คะแนนเพิ่ม และนักเรียนโดยเฉพาะนักเรียนทุนจะต้องมีเกณฑ์ผ่าน หากไม่ผ่านจะถูกคัดออก ดังนั้นคนที่เข้าประลองจะมีหลักๆ</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ส่วนคือ คนที่กลัวว่าคะแนนไม่ผ่านเกณฑ์ อย่างเช่นเธมม์ กับกลุ่มที่ต้องการต่อสู้ไม่ว่าเพื่อหน้าตาหรือต้องการฝึกฝีมือ ไม่ก็เงินรางวัล รางวัลชนะเลิศเป็นเงินพระราชทานจากพระราชาสูงถึง</span><span style="margin: 0px; font-size: 14pt;">100</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เหรียญทอง รางวัลที่</span><span style="margin: 0px; font-size: 14pt;">2 </span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แค่</span><span style="margin: 0px; font-size: 14pt;">20</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เหรียญทอง ส่วนผู้เข้ารอบก่อนชิงชนะเลิศแต่แพ้จะได้ปากกาเวทย์อย่างดี ราคาอย่างประมาณ</span><span style="margin: 0px; font-size: 14pt;">3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เหรียญทอง รางวัลช่างแตกต่างกันชัดเจน คะแนนที่ได้จะเพิ่มขึ้นในแต่ละรอบด้วย</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>การประลองจะจับฉลาก หากโชคดีอาจจะเข้ารอบที่</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">โดยไม่ต้องสู้ ทั้งนี้ขึ้นกับจำนวนผู้สมัครว่ามากหรือน้อย ปีที่</span><span style="margin: 0px; font-size: 14pt;">1-2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">จะแข่งรวมกัน และแยกปีที่</span><span style="margin: 0px; font-size: 14pt;">3-4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> โดยปีที่</span><span style="margin: 0px; font-size: 14pt;">1-2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">จะสู้ก่อน ระยะเวลาไม่แน่นอนขึ้นกับว่าการต่อสู้จะสิ้นสุดเมื่อไหร่ การที่จะชนะจะมี</span><span style="margin: 0px; font-size: 14pt;">4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แบบ คือ </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">1.</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">คู่ต่อสู้ยอมแพ้ </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">2.</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">คู่ต่อสู้ล้มนับถึง</span><span style="margin: 0px; font-size: 14pt;">10</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แล้วไม่ลุก </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">3.</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">กรรมการประเมินแล้วไม่สามารถสู้ต่อได้ </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">และสุดท้าย อวัยวะส่วนหนึ่งของคู่ต่อสู้สัมผัสพื้นนอกเวที </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ส่วนการบาดเจ็บเกิดขึ้นได้ แต่ก็มีอาจารย์คอยดูอยู่และมีเวทย์ควบคุม หากมีการใช้เวทย์ที่รุนแรงเกินไปจะถูกลดทอนความแรงลงไม่ให้นักเรียนเป็นอันตรายแต่ไม่รวมอาวุธ ดังนั้นหากคู่ต่อสู้นำอาวุธขึ้นมาต้องใช้เวทย์กำจัดอาวุธออกไปก่อน ยังไงก็ตาม อาจารย์ที่เป็นผู้เยียวยาจะดูแลรอบสนามประลอง</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสภาวนาให้จับคู่ไม่เจอตัวละครหลัก แต่เรนิสอาจจะโชคไม่ดีขนาดนั้น ตามเกมเรนิสที่เป็นนางร้ายเบอร์</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">โอกาสที่จะเจอเจนนี่จะสูงมาก เจนนี่เป็นผู้ใช้เวทย์แสงสายฟ้าซึ่งมีดาเมจจากการโจมตีสูงสุดแถมสามารถโจมตีระยะไกลได้ นางเอกกับพระเอกเบอร์</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">อย่างซีริล ก็แบบนี้แหละ มีสกิลขี้โกง เรนิสต้องเตรียมวิธีรับมือไว้</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ในการประลองรอบแรก เรนิสจับคู่ได้เจนนี่จริงๆ ในเกมเรนิสพลังเวทย์ต่ำกว่าเจนนี่เพราะไม่ค่อยได้ฝึกมัวแต่ตามตื้อคู่หมั้น เจนนี่ใช้เวทย์สายฟ้าทีเดียวเรนิสก็เสร็จละ บทสรุปของฉากนี้คือเจนนี่ใช้เวทย์แสงสายฟ้าจัดการผ่าใส่เรนิสตั้งแต่เริ่มสู้ แค่ทีเดียวเรนิสดำเป็นตอตะโกเลย แต่ตอนนี้ไม่เหมือนเดิมแล้ว เพื่อเงินรางวัล เรนิสสู้ตาย</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">สนามประลองรอบแรก เจนนี่ขึ้นมารอแล้ว เธอสวมชุดนักเรียนแบบกางเกงเหมือนนักเรียนชายเช่นเดียวกับเรนิสที่ตามขึ้นมา คนมาดูรอบนี้เยอะมาก เนื่องจากทั้งเจนนี่และเรนิสต่างขึ้นชื่อว่าเป็นสาวสวยประจำโรงเรียน เจนนี่มีเวทย์</span><span style="margin: 0px; font-size: 14pt;">4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ธาตุ และธาตุที่โจมตีรุนแรงอย่างเวทย์แสงสายฟ้า ส่วนเรนิสมี</span><span style="margin: 0px; font-size: 14pt;">3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ธาตุและเป็นผู้ใช้เวทย์ระดับกลางขั้นที่</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> ซึ่งในปีที่</span><span style="margin: 0px; font-size: 14pt;">1-2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">นับจำนวนแล้วมีไม่ถึง</span><span style="margin: 0px; font-size: 14pt;">5</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">คน</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">บ่อนพนันผิดระเบียบโรงเรียนเปิดให้แทง เหมือนกับว่าเรตของเจนนี่กับเรนิสสูสีกันทีเดียว เรนิสแม้จะอยากได้เงินแค่ไหนก็ไม่กล้าแทงหรอกนะกลัวเงินสูญ เธอยังไม่แน่ใจด้วยซ้ำว่าจะเป็นไปตามพล็อตเกมไหมที่เธอถูกฟ้าผ่าเป็นตอตะโก</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสก้าวขึ้นเวทีประลอง เจนนี่ดูไม่เป็นตัวของตัวเองนัก เธอดูตะลึงและเหม่อลอยยามมองมาที่เรนิส พออาจารย์ประกาศเริ่ม เรนิสพุ่งตัวเข้าประชิดเจนนี่ทันทีเพราะเวทย์แสงสายฟ้าการโจมตีระยะใกล้จะเสี่ยงโดนตัวเองได้ ดังนั้นเรนิสจึงชิงได้เปรียบก่อนเข้าใกล้เจนนี่ แต่ว่า...เจนนี่ยังคงเหม่อลอยและไม่ขยับตัว เรนิสลองใช้เวทย์ลมดันเจนนี่ออกไป และฉากที่ทุกคนไม่คิดว่าจะได้เห็น เจนนี่ตกเวทีในการโจมตีครั้งแรกและครั้งเดียวของเรนิส เวทย์ลมธรรมดาดันเจนนี่ลงไปเฉยๆ เรนิสก็คิดไม่ถึงเหมือนกัน รู้สึกว่าเป็นเรื่องจริงตอนอาจารย์ที่เป็นกรรมการประกาศให้เรนิสเป็นผู้ชนะ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">น่าเสียดาย รู้เงินลงเงินพนันข้างตัวเองไว้หน่อยก็ดี</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสรู้สึกเหมือนตัวเองเป็นแม่ทัพออกศึก เตรียมพร้อมทุกอย่าง บุกไปแล้วไม่ได้สู้ เจอค่ายเปล่า</span><span lang="TH" style="margin: 0px; font-size: 14pt;"> </span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แม้แต่ทหารเลวซักคนยังไม่เจอ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เพื่อนๆอย่างราเชลและลิซวิ่งมาดูเจนนี่ เจนนี่ตอบกลับไปว่าไม่เป็นไร ก่อนจะมานั่งข้างสนาม เธอดูไม่เป็นปรกตินัก เรนิสขมวดคิ้วเล็กน้อย เจนนี่ดูแปลกๆไป ช่างเหอะ ชนะนางเอกได้ทางข้างหน้าก็สะดวกขึ้นแล้ว เรนิสกลับมานั่งรอการต่อสู้รอบต่อไป</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>เจนนี่เหมือนคุยอะไรกับราเชลสักอย่างก่อนที่จะมีการนำเมล็ดข้าวโพดมา เจนนี่ใช้เวทย์ไฟคั่วข้าวโพดใส่ถุงขายกับราเชลอยู่ข้างเวที ในขณะที่ลิซและมิคาเอลขายน้ำ หรือเจนนี่ยอมให้เธอชนะง่ายๆเพื่อไปเอาดีทางการขายของ เป็นไปได้ทีเดียว คนมารุมซื้อไม่น้อย ก็คนขายทั้งสวยทั้งหล่อนี่นา สักพักเธอเห็นอเล็กซิสถือเมล็ดข้าวโพดมาให้เจนนี่คั่วเพิ่มพร้อมกับช่วยขายด้วย สองคนนั่นไปสนิทกันตอนไหนนะ</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>รอบถัดไป เรนิสยังโชคไม่ดีอีก เธอต้องเจอกับแวนที่พึ่งชนะ โชคดีซีริลไม่ลงประลอง มีแค่ซิลบาสเตียน ส่วนมิคาเอลไม่ถนัดเวทย์ต่อสู้และไม่ชอบแนวนี้อยู่แล้ว</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แวนและเรนิสยืนประจันหน้ากันกลางเวที แวนยิ้มกรุ้มกริ่มให้เรนิส</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>“ถึงเรนิสจะสวยมาก แต่ว่าการประลองออมมือให้ไม่ได้นะ ถ้าใบหน้าสวยๆของเรนิสเป็นรอย รุ่นพี่อย่างฉันคงปวดใจ” ใช่เลย ประโยคนี้และที่นายแวนพูดกับนางเอก นี่นายโดนพังห้องไปยังไม่เข็ดใช่ไหม นิสัยเสียๆนี่เลิกไม่ได้</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>“ฝากเนื้อฝากตัวด้วยค่ะรุ่นพี่” เรนิสตัดจบ รีบๆสู้กันดีกว่า</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">อาจารย์ประกาศให้เริ่มได้ เรนิสโจมตีด้วยเวทย์ธาตุลมพายุหมุน แวนกระโดดหลบก่อนใช้เวทย์ธาตุเหล็กเสกดาบพุ่งใส่เธอ เรนิสใช้เวทย์ไฟทำลายดาบทิ้งก่อนร่ายเวทย์ไฟเป็นลูกๆกระหน่ำยิงใส่แวน แวนหลบอย่างทุลักทุเล แวนจะสู้เรนิสได้อย่างไรในเมื่อเรนิสชำนาญด้านการร่ายเวทย์เป็นชุดๆ ร่ายเวทย์ได้ไวกว่า แถมระดับเวทย์ยังสูงกว่าแวน เวลานี้แวนยังอยู่แค่ระดับพื้นฐาน</span><span style="margin: 0px; font-size: 14pt;">5</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> เทียบในรุ่นแล้วนับว่าเก่งแต่เทียบเรนิสไม่ได้หรอก แต่ถ้าเทียบสกิลแบบอัศวิน แวนย่อมเหนือกว่าเรนิสมาก</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>แวนเริ่มโต้กลับด้วยเวทย์ไฟบ้าง แต่จำนวนยังสู้ของเรนิสไม่ได้ ทำให้ชายเสื้อคลุมแวนติดไฟบ้างต้องร่ายเวทย์น้ำมาดับไฟ แวนเสกน้ำแข็งพุ่งใส่ลูกไฟชุดใหญ่ของเรนิสก่อนที่เรนิสจะเสกดาบลมมาฟาดใส่ แวนหลบได้ทัน เหมือนแวนจะเริ่มรู้ตัวว่าถ้าสู้ด้วยเวทย์ไม่มีทางชนะเรนิสได้จึงเริ่มพุ่งตัวมาประชิด เรนิสกกระโดดหลบก่อนร่ายเวทย์ลมกระแทกแวนกลับไป แวนกลบเวทย์ลมก่อนพุ่งตัวมาใหม่ เรนิสกระโดดหลบ ก่อนที่จะเสียหลักถูกแวนกระชากคอเสื้อขาด แล้วเธอล้มทับบนตัวแวน เสื้อของเรนิสขาดตรงคอเสื้อเว้ามาถึงช่วงอก ไม่ได้เห็นทรวงอกชัดเจน แค่เนินอกเท่านั้นแหละแต่แวน...แน่นิ่งไปแล้ว อย่าบอกนะว่าแรงกระแทกทำให้ศีรษะกระทบกระเทือน ถึงกับมีเลือดกำเดาไหลออกมา อาจารย์นับ</span><span style="margin: 0px; font-size: 14pt;">1-10</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">แวนยังลุกมาไม่ขึ้น เรนิสเป็นฝ่ายชนะ</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>เธอกังวลไม่น้อยว่าแวนจะบาดเจ็บสาหัส แต่เบลล่าที่ชนะการประลองอีกสนามไป</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">รอบแล้วและมารอให้กำลังใจเธอแบะปากอย่างรังเกียจ</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>“ท่านชายแวนนั่น เห็นเนินอกเธอแล้วหน้ามืดไป บ้ากามขนาดนี้สมควรแล้วที่ห้องโดนถล่ม” เบลล่ากระแทกเสียง</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“ช่างเป็นคนที่น่ารังเกียจจริงๆ” เธโอที่ไม่รู้มาตั้งแต่เมื่อไหร่แทรกตัวขึ้นพูด</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“...” นี่แวนเป็นพระเอกคนหนึ่งจริงๆหรอ มาตรฐานผู้ผลิตเกมย่ำแย่มาก</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสกลับไปเปลี่ยนเสื้อคลุมที่เปื้อนกับเสื้อเชิ้ตที่ขาดแล้วกลับมาดูการประลองต่อในรอบบ่าย เบลล่าชนะการต่อสู้รอบที่</span><span style="margin: 0px; font-size: 14pt;">3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ไปแล้ว และกำลังสู้รอบที่</span><span style="margin: 0px; font-size: 14pt;">4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> ซึ่งการต่อสู้ของเบลล่ากับซิลบาสเตียนที่กำลังอยู่ช่วงสำคัญ ซิลบาสเตียนเสกเวทย์ไฟมาทำลายดาบน้ำแข็งของเบลล่า ก่อนที่เบลล่าจะใช้เวทย์พายุหิมะมาถล่มซิลบาสเตียน เบลล่านี่โหดใช่ย่อย ทุกคนคิดว่าเบลล่าจะชนะด้วยระดับเวทย์ชั้นกลางขั้นที่</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ของเธอที่เสกพายุหิมะได้แข็งแกร่ง แต่ซิลบาสเตียนกลับเสกพายุหิมะลูกที่เล็กกว่ามารวมกับพายุของเบลล่าก่อนที่จะละลายหิมะทั้งหมดเป็นน้ำท่วมสนามและเข้าประชิดเบลล่าก่อนโยน ใช่ จับเบลล่าโยนลงนอกเวที</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“ซิลบาสเตียน เราเป็นลูกพี่ลูกน้องกันนะ” เบลล่าที่นั่งอยู่ข้างสนามน้ำตาคลอ ด้วยความสวยฉบับอาณาจักรไอซ์ของเธอกับน้ำตาที่เอ่อที่ดวงตาสีเงินกลมโตทำให้ดูบอบบางและน่าสงสาร หลังจากที่มีการประกาศว่า ซิลบาสเตียนชนะ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“นี่มันการประลอง ฉันอยากชนะ” ซิลบาสเตียนตอบอย่างไม่แยแส ซิลบาสเตียนเข้าสู่รอบที่</span><span style="margin: 0px; font-size: 14pt;">5</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> ซึ่งเป็นรอบรองชนะเลิศแล้ว </span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสต้องเข้าสู่การต่อสู้รอบที่</span><span style="margin: 0px; font-size: 14pt;">3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> คราวนี้เธอเจอกับรุ่นพี่ปี</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">คนหนึ่งที่ชำนาญเวทย์ธาตุไฟ เขามีธาตุไฟอย่างเดียวแต่พลังเวทย์อยู่ระดับกลางขั้น</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เท่ากับเธอ การต่อสู้กับธาตุไฟใช้ธาตุน้ำจะดีที่สุด ปัญหาคือเธอดันไม่มีธาตุน้ำ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">การต่อสู้เต็มไปด้วยไฟ และไฟ ต่างฝ่ายต่างยิงไฟจนลุกท่วมเวที ขี้เถ้าและเขม่าควันเต็มไปหมด พอต่างฝ่ายต่างร่ายเวทย์ไฟจุดเต็มเวทีแล้ว เรนิสใช้เวทย์ธาตุลมพัดไฟและควันทั้งหมด ใช่เธอใช้แต่เวทย์ไฟจนคู่ต่อสู้ลืมไปแล้วว่าเธอใช้เวทย์อื่นได้อีกไฟโหมไปทางรุ่นพี่ชายคนนั้น เขากระโดดหลบแต่ก็หลบมาเจอเวทย์ลมของเรนิสอีกระลอก เธอซัดเขาจนตกเวที เรนิสชนะอีกครั้ง</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">อาจารย์ตัดสินใจให้เธอไปพักเปลี่ยนเสื้อผ้าก่อน และรอคู่ต่อสู้คนถัดไป การที่ต่างฝ่ายต่างใช้เวทย์ไฟทำให้ทั้งคู่มอมแมมไปด้วยเขม่าควัน ไม่เหมือนพวกใช้ธาตุน้ำ ดูอย่างเบลล่าสิ ผ่านมา</span><span style="margin: 0px; font-size: 14pt;">4</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">สนาม ไม่ต้องเปลี่ยนเสื้อผ้าใหม่เลยสักชุด</span></p><p style="margin: 0px 0px 13px;">  <br></p><p style="margin: 0px 0px 13px;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>เรนิสยังคงโชคไม่ดีต่อไป คู่ต่อสู้คนถัดไปของเธอคือมิแรนด้า เด็กสาวผมสีเขียวดวงตาสีมรกตส่งแววตาท้าทายมาให้เรนิส มองแล้วเหมือนงูเขียวตัวหนึ่งที่พร้อมจะฉกหญิงสาวผู้บอบบางอย่างเรนิสเสียจริงๆ</span></p><p style="margin: 0px 0px 13px;">  <br></p><p style="margin: 0px 0px 13px;"><span style="margin: 0px; font-size: 14pt;">&nbsp;</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>มิแรนด้าเป็นผู้ใช้เวทย์ไฟและดิน เป็นที่รู้กันว่าเวทย์ดินและไม้มีระดับการต่อสู้ต่ำเมื่อเทียบกับธาตุอื่นๆ ดังนั้นคาดว่าจะเป็นการต่อสู้ที่เลอะไปด้วยเขม่าควันอีกแน่ๆ เพราะมิแรนด้าน่าจะใช้เวทย์ไฟเป็นหลัก</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>มิแรนด้าเดินขึ้นเวทีมาเผชิญหน้ากับเรนิส เจ้าหล่อนมองขึ้นไปบนอัฒจันทร์ เรนิสมองตามสายตาของมิแรนด้า อ้อ เจ้าชายซีริล งานนี้มิแรนด้าคงจะเอาเธอหนักน่าดู ถือเป็นการวิวาทแย่งผู้ชายได้ไหมเนี่ย</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>มิแรนด้าเริ่มการโจมตีด้วยลูกไฟขนาดใหญ่ เรนิสหลบและใช้เวทย์ลมพัดลูกไฟกลับก่อนที่มิแรนด้าจะสลายมันแล้วยิงลูกใหม่มา เรนิสใช้เวทย์พัดไปทางอื่น ลูกไฟกระแทกเวทีทำเวทีระเบิดไปเล็กน้อย เรนิสส่งลูกไฟเล็กๆหลายลูกยิงไปเป็นชุด มิแรนด้ายิงลูกไฟโต้กลับมาบ้าง การต่อสู้เป็นการต่อสู้ฉันยิงมาเธอยิงไปอยู่ช่วงหนึ่ง เหมือนเรนิสจะได้เปรียบเพราะยิงได้ถี่กว่า ก่อนที่มิแรนด้าจะใช้เวทย์เรียกเศษหินที่แตกๆตามเวทีขึ้นมา เธอเริ่มใช้เวทย์ธาตุดินแล้ว เศษหินนับร้อยถูกซัดใส่ ดูจะเน้นใบหน้าของเรนิสเป็นพิเศษ เรนิสใช้เวทย์ลมปัดได้หมด ระดับพลังเวทย์ของเรนิสสูงกว่ามิแรนด้าทำให้เธอได้เปรียบบ้าง มิแรนด้ายังไม่ยอมหยุด เธอเสกลูกไฟเล็กๆหลายลูกพุ่งไปที่หน้าของเรนิส เรนิสใช้เวทย์ไฟยิงสวนให้ลูกไฟพวกนั้นสลายไป เธอบล็อคได้แต่การที่จ้องโจมตีใบหน้าเธอนับว่าไม่ถูกต้องนะ นี่กะให้เธอเสียโฉมหรือไง</span></p><p style="margin: 0px 0px 13px;">  <br></p><p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>มิแรนด้าจ้องเรนิสด้วยสายตาเกลียดชัง นี่หล่อนจ้องจะงาบคู่หมั้นของเธออยู่ไม่ใช่หรอ ความจริงแล้วควรจะเป็นเรนิสที่เกลียดมิแรนด้ามากกว่านะ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสเสกลูกไฟอีกหลายลูกยิงใส่มิแรนด้าซึ่งโต้กลับมาเช่นกัน ระหว่างที่ต่างฝ่ายต่างยิงกันอย่างเมามัน มิแรนด้าก็พูดออกมา</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“นี่เรนิส ซีริลเขาไม่ได้รักเธอ” นี่หล่อนเอาเวลามาพูดไม่กลัวร่ายเวทย์ไม่ทันเลยหรอ เรนิสส่งดาบลมใส่มิแรนด้าที่หลบไม่พ้นโดนที่แขนจนเสื้อขาดเป็นรอยและมีเลือดซึมเล็กน้อย แผนทำร้ายจิตใจหรอ ไม่รู้สึกเลย ดีพูดมาเยอะๆจะได้ร่ายเวทย์ไม่ทัน</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“ทำไมไม่ยกเลิกการหมั้นไปเสียซะ” มิแรนด้ายังไม่หยุดพูดอีก นี่ถ้าเรนิสเป็นฝ่ายถอนหมั้นได้คงถอนไปต้องหลายปีแล้ว ไม่ต้องมาอกสั่นขวัญแขวนขนาดนี้ ใครกล้าถอนหมั้นเจ้าชายอันดับ</span><span style="margin: 0px; font-size: 14pt;">1</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"> ไม่ต้องรอพระราชาจัดการ ซีริลอาจจะลงมือฆ่าเธอเสียเองที่ทำให้เขาเสียหน้า ในเมื่อมิแรนด้ามัวแต่พูด เรนิสก็ไม่หยุดร่ายเวทย์ดาบลมซัดใส่อีก</span><span style="margin: 0px; font-size: 14pt;">2-3</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ที มิแรนด้าหลบพ้นไปบางส่วน แต่แขนเสื้ออีกข้างก็ขาดจนได้</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“ซีริลกับฉัน เราเป็นของกันและกันแล้ว” คิดทำร้ายจิตใจต่อหรือไง ไม่ได้ผลหรอกนะ เรนิสคิด ก่อนใช้คำพูดโต้กลับไปบ้าง “แล้วซีริลเขารู้รึเปล่าว่าเธอจะเอาเรื่องแบบนี้มาเล่าให้ฉันฟังบนเวที”</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“มันเป็นความจริง” มิแรนด้าเถียง ตอนนี้ทั้ง</span><span style="margin: 0px; font-size: 14pt;">2</span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">ฝ่ายหยุดร่ายเวทย์มาทะเลาะกันแทน</span><span lang="TH" style="margin: 0px; font-size: 14pt;"> </span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">คนที่นั่งอยู่ในแถวแรกที่ใกล้ที่สุดน่าจะได้ยินคำพูดพวกนี้</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“แล้วเฌอร์รู้รึยัง” เรนิสยิ้มเจ้าเล่ห์ เธอลองทำแบบนี้ในกระจกหลายทีแล้ว เป็นรอยยิ้มร้ายกาจแบบนางอิจฉามาเต็มเลย คราวนี้มิแรนด้าดูอึ้งไป</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">“แล้วนั่น ซีริลอยู่ข้างหลัง เขาดูโกรธเธอดีเดียวเลย มิแรนด้า” เรนิสแสยะยิ้มชั่วร้ายกว่าเดิม แบบนี้แหละที่เรนิสในเกมชอบยิ้ม เธอลองทำหน้ากระจกมาละ น่ากลัวใช้ได้ มิแรนด้าสะดุ้งก่อนหันหลังกลับไปดู และเรนิสใช้เวทย์ไฟโจมตีช่วงที่มิแรนด้าเผลอ ลูกไฟยักษ์ซัดมิแรนด้าตกลงไปข้างเวทีด้วยสภาพสะบักสะบอมเต็มไปด้วยเขม่า</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">อันที่จริงเธอใช้เวทย์ลมซัดมิแรนด้าเหมือนกับที่จัดการเจนนี่ก็ได้ แต่พอดีเธอหมั่นไส้ ใช้เวทย์ไฟซัด สภาพจะดูยับเยินกว่าเยอะ หึๆ</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">เรนิสชนะอีกครั้ง เธอเข้าสู่รอบรองชนะเลิศซึ่งจัดในวันถัดไป</span></p><p style="margin: 0px 0px 13px;">  <br></p><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;">การต่อสู้ต้องใช้สมองด้วยไม่ได้ใช้แต่แรง และมีหลายวิธีในการเอาชนะ</span></p><p style="margin: 0px 0px 13px;">  <br></p></font></span><p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="rgb(0,0,0)"><br></font></span></p><p style="margin: 0px 0px 13px; text-indent: 0.5in;"><br></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">&nbsp;</font></span></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 40 _ Chapter34 เรนิส _ ชัยชนะทำได้หลายวิธี _ Dek-D.com - Writer_files/adx.js.download"></script>
<script language="JavaScript" type="text/javascript">
