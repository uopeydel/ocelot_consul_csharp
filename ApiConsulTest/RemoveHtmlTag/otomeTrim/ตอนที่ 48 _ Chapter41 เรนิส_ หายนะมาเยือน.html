
			<div id="story-content" class="story chapter prevent-user-select">
				
  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000"><br></font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">การมาเที่ยวช่วงปิดเทอม อาจเป็นวิธีทำให้ชีวิตผ่อนคลายสำหรับคนอื่น แต่การไปทะเลรอบนี้ของเรนิส วัตถุประสงค์หลักเพื่อหาที่ซ่อนเงิน เรนิสครุ่นคิดทั้งวันทั้งคืน คิดไม่ตกว่าจะซ่อนเป็นก้อนเดียว</font></span><span lang="TH" style="margin: 0px; font-size: 16pt;"><font color="#000000" face="Calibri"> </font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">หรือจะแบ่งซ่อนเป็นก้อนๆดี แล้วควรจะใส่ในเซฟหรือว่าฝังดินแล้วทำลายแทงสมบัติ แต่วิธีหลังดูยุ่งยากเกินไป และเสี่ยงถ้าแผนที่หายหรือไม่ก็มีคนอื่นมาขุดเจอ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ในที่สุด ระหว่างที่พักที่เดอะ พาราไดซ์ เธอได้ให้คนมาสร้างตู้เซฟไว้ในห้องทำงานของเธอ ก่อนที่จะลงรหัสเวทย์ไว้ การสร้างใช้เวลาไม่นาน ระหว่างนี้ก็เป็นเวลาพักผ่อน เวลาว่างของเธอหมดไปกับการวาดรูปและคิดวิธีหลบรูทหายนะ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">อันที่จริงแคว้นเทรลิส ด้านเหนือและตะวันออกติดแคว้นลูฟฟ์ ตะวันออกส่วนหนึ่งติดอาณาจักรอีสเทร่า ตะวันตกติดอาณาเขตในปกครองของพระราชาและเมืองหลวงอยู่ตรงกลางของอาณาเขตนั้น ด้านใต้เป็นทะเล มีดินแดนโพ้นทะเล แต่ไม่ได้พูดถึงในเกม อันที่จริงมีพ่อค้าเดินทางข้ามทะเลมาเป็นช่วงๆ แคว้นเทรลิสเองก็มีท่าเรือ และกองทัพเรือย่อมๆ แต่ไม่ได้อยู่ในแนวหาดนี้ อยู่ห่างออกไปพอสมควร</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">อาณาจักรโพ้นทะเล ... หรือว่า เธอจะซื้อเรือสักลำเอาไว้ ถ้าสถานการณ์ไม่ดีเธอก็รีบมาตั้งหลักที่นี่ หอบเงินลงเรือแล้วก้หนีไปเลย คิดได้แล้วก็สั่งให้เลขาส่วนตัวหารายละเอียดเรื่องเรือที่มีขาย การดูแลรักษาเรือ ใช่สิ เรือซื้อมาก็ต้องดูแลด้วย ไม่งั้นเวลาลงเรือหนีจริงเรืออาจจะล่ม ไม่ก็ผุก่อนได้ใช้ได้ เมื่อรายละเอียดมาค่อยตัดสินใจ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ดิอัสทำหน้าหนักใจเล็กน้อย แกรนด์เลดี้เจ้านายของเขาไม่รู้ว่ามีความคิดประหลาดอะไรอีก อยากได้เรือ..... คงไม่ได้คิดจะล่าโจรสลัดนะ</font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">หลังจากอยู่ที่โรงแรมได้หลายวัน เย็นวันหนึ่งหลังจากวาดรูปเสร็จ เรนิสเดินไปสมทบกับเธมม์และเบลล่าที่ร้านขนม ตำแหน่งประจำที่สองคนนั้นขลุกอยู่ และเรนิสก็พบกับสิ่งที่คาดไม่ถึง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เจนนี่</font></span><span style="margin: 0px; font-size: 16pt;"><font color="#000000" face="Calibri">!!!</font></span></p>  <p style="margin: 0px 0px 13px;"><span style="margin: 0px; font-size: 16pt;"><span style="margin: 0px;"><font color="#000000" face="Calibri">&nbsp;</font></span></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp; </font></span><font color="#000000">มาได้ยังไง เดี๋ยวนะ พล็อตเกมไม่มีโรงแรมนี้ เจนนี่มาจากไหน กว่าจะรู้ตัว ถาดสีและสีในขวดแก้วของเธอพร้อมด้วยผ้าใบที่วาดรูปเสร็จตกระเนระนาด มันเป็นความจริงที่เจนนี่มา ที่เธอรู้ว่าไม่ได้เป็นความฝันโดยไม่ต้องขยี้ตา เพราะว่าขวดสีอันหนึ่งตกใส่เท้าเธอแล้วมันเจ็บ </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">เจนนี่ มาได้ยังไง เอ่อ แล้วมากับใคร” เรนิสพยายามยิ้มทัก แต่เหมือนปากเธอจะค้าง เธอพยายามฉีกยิ้มเต็มที่</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“มากับแม่ แล้วก็เพื่อน” เจนนี่ </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">เรนิสหันไปทักทายแม่ของเธอ ก่อนจะหันมาถาม</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“แล้วเพื่อนเธอล่ะ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“อือ เหมือนอองตัวร์จะไป..” หายนะ อย่าบอกนะว่านายพระเอกกระจอก เอ้ย พระเอกเบอร์</font></span><span style="margin: 0px; font-size: 16pt;"><font color="#000000" face="Calibri">6</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“เพื่อนเธอชื่ออะไรนะ” เรนิสถามเสียงตะกุกตะกัก</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“อองตัวร์ เรนิสรู้จักเขาหรือ” เจนนี่ถาม</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ซวย ยิ่งกว่าซวย ตอนนี้ต้องใช้ท่าไม้ตาย หนีไปตั้งหลักก่อน ใช่ก่อนที่นายกระจอกนั่นจะมาเห็นเธอ “เปล่าหรอก ฉันปวดท้องกระทันหัน ไม่สบายขอไปพักก่อน พวกเธอตามสบายนะ เธมม์ เบลล่า ฉันจะกินอะไรที่ห้องเลยไม่ต้องรอ” </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“เรนิส ให้ฉันช่วยใช้เวทย์รักษาไหม” เจนนี่ถามด้วยเสียงเอื้ออาทร ไม่ ไม่ต้องเลย </font></span><span lang="TH" style="margin: 0px; font-size: 16pt;"><span style="margin: 0px;"><font color="#000000" face="Calibri">&nbsp;</font></span></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">(ถ้าเธอพาพระเอกของเธอออกไปจากโรงแรมฉันได้จะดีมาก)</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ไม่เป็นไร ฉันมียา ขอตัวก่อนนะ” เรนิสตัดสินใจรีบไปก่อนที่อองตัวร์จะกลับมา</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ต้องเป็นนายกระจอกพระเอกหมายเลข</font></span><span style="margin: 0px; font-size: 16pt;"><font color="#000000" face="Calibri">6</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">แน่ๆ อองตัวร์ ไม่ใช่ชื่อโหลในเกม มีแค่คนเดียวเท่านั้นแหละ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">อะไรกัน อยู่ดีๆ หายนะก็ตามมาถึงที่ ถ้าอองตัวร์มาเจอแล้วรู้ว่าเธอโกหกละ อีกอย่าง อองตัวร์ก็เห็นเธมม์แล้วด้วย ถ้าจำได้</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เรนิสหันไปสั่งสาวใช้ ให้เรียกเธมม์มากินอาหารเย็นกับเธอ หวังว่าจะทัน และสั่งทุกคนเก็บของกลับพรุ่งนี้ ด้วยเหตุผลว่าเธอป่วย ใช่ เธอป่วย เธอป่วยทางใจ คิดแล้วเจ็บใจ เธออุตส่าห์ไปดักรอเขาที่แคว้นลูฟฟ์เพื่อให้ไปโรงเรียนอื่น แล้วนี่คืออะไร พาเจนนี่กับแม่มาเที่ยวทะเล พัง พัง สิ่งที่เธอทำทั้งหมดสู้การกำหนดจากผู้ผลิตเกมไม่ได้เลยหรือไง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ใช่ ตอนนี้ใช้ท่าไม้ตายก่อน พรุ่งนี้หนีกลับแล้วค่อยคิดว่าจะทำยังไงต่อ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เบลล่าดูตกใจมากที่เธอป่วยต้องรีบกลับ ยังไงก็ตามเบลล่าต้องกลับบ้านตัวเองอยู่แล้วจึงตัดสินใจกลับพร้อมกันเลย</font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เธอกลับมาถึงคฤหาสถ์ตระกูลเทรลิสในอีก</font></span><span style="margin: 0px; font-size: 16pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">วันถัดมา เธอมาถึงในช่วงเย็น เมื่อกลับมาก็อยากจะพักให้ผ่อนคลายหลังจากที่เครียดเรื่องเจ้าชายอองตัวร์กับเจนนี่มาตลอด</font></span><span style="margin: 0px; font-size: 16pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">วัน เรนิสแยกย้ายจากเธมม์และเบลล่าเพื่อไปพักผ่อน เบลล่าจะอยู่อีก</font></span><span style="margin: 0px; font-size: 16pt;"><font color="#000000" face="Calibri">2-3</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">วันก่อนเดินทางกลับ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เรนิสเดินเข้าไปในห้องนั่งเล่นส่วนตัวของเธอ มีคนคนหนึ่งนั่งอยู่บนเก้าอี้โซฟาเดี่ยวตัวใหญ่ของเธอ เด็กหนุ่มหน้าสวย ผมสีเงิน ตาสีฟ้า</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ภาพหลอน ... เธอต้องโดนแดดมากเกินไป ไม่ก็เมาลมทะเล หรือเมาไวน์ แต่รอบนี้เธอไม่ได้แอบจิบไวน์ที่แฟร์รี่วิจเลจ เธอน่าจะเครียดจนประสาทหลอนแล้ว</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ฉันมารอเธอตั้งแต่เช้า” ภาพหลอน มีเสียงได้ด้วย ใช่แล้ว เธอหูแว่ว เธอเครียดเกินไปจริงๆ หรือจะให้แอนนาไปตามผู้เยียวยาสักคนมาดู</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“นี่ ยายแมวบ้า” อาการหูแว่วของเธอยังไม่หาย ก่อนที่ภาพหลอนจะเดินมาหยิกที่แก้มเธอ</font></span><span style="margin: 0px; font-size: 16pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ข้าง อ้าเจ็บ ของจริง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">สิ่งที่เธอคิดว่าเป็นภาพหลอนกำลังยืนกอดอกอยู่ตรงหน้าเธอ ดวงหน้าสวยเย็นชานั่นมองมาที่เธออย่างไม่สบอารมณ์</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ฉันเรียนรู้มารยาทของพวกมนุษย์มาพอสมควร ถ้าเธอมีแขกเธอต้องรับแขกไม่ใช่ทำหน้าเหม่อไร้สติแบบนี้”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“นายปีศาจ นายมาได้ยังไง” เรนิสได้สติ ไม่ใช่ภาพหลอน แต่ของจริง ตั้งแต่ที่เริ่มผูกมิตรกับซิลบาสเตียน เขาเคยถามเธอว่าลิทเทิ้ลคิตตี้คืออะไร พอเธอบอกว่าแปลว่าแมวน้อย หลังจากนั้นเขาก็เรียกเธอว่ายายแมวบ้า เธอหรือจะน้อยหน้า เธอก็เรียกเขากลับว่านายปีศาจ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ฉันหนีออกจากบ้านมา” เขาตอบหน้านิ่งๆเหมือนบอกว่าเดินไป เซเวนหน้าหมู่บ้านอย่างงั้นแหละ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“นายหมายความว่านายหนีออกจากวังมา” เรนิสถามกลับ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ถ้าจะว่าอย่างงั้นก็ได้”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“แล้วนายมายังไง ออกมาตั้งแต่เมื่อไหร่ แล้วมีใครรู้เรื่องบ้าง”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ออกมาเมื่อวาน ใช้เทเลพอร์ทมา เขียนจดหมายบอกแม่ไว้”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">เฮ้ย เอางี้เลยหรอ แล้วเทเลพอร์ทมาไกลขนาดนี้ได้ยังไง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“นายเทเลพอร์ทมาไกลขนาดนี้ได้ยังไง”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ก็ใช้ธาตุมืด เทเลพอร์ททีนึงได้ไม่ไกลเท่าไหร่หรอก พลังเวทย์ฉันยังน้อยเกินไปไม่เหมือนร่างเดิม กว่าจะมาถึงที่นี่ทำเกือบ</font></span><span style="margin: 0px; font-size: 16pt;"><font color="#000000" face="Calibri">20</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ครั้ง เหนื่อยเหมือนกัน”ซิลบาสเตียนตอบ เทพทรู ชัดๆ นี่นายพูดเหมือนกับการเทเลพอร์ทง่ายพอๆกับการใส่รองเท้าอย่างงั้นแหละ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ตอนนี้ฉันหิวแล้วด้วย” ซิลบาสเตียนกอดอกยื่นหน้ามาใกล้เธอ นี่นายปีศาจเขาคิดว่าตัวเองยังเป็นราชาปีศาจอยู่แล้วเธอเป็นลูกสมุนหรือไง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">แต่เพื่อสวัสดิภาพของเธอ ซิลบาสเตียนในเกมใจดีและชอบช่วยคน คงไม่หักคอเธอง่ายๆ แต่นายปีศาจนี่ไม่แน่ ถ้าอารมณ์ไม่ดีอาจจะหักคอเธอก็ได้ เธอออกไปสั่งให้สาวใช้นำอาหารเย็น</font></span><span style="margin: 0px; font-size: 16pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ชุดมาส่งในห้องนั่งเล่นของเธอ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“แล้วนายมาที่นี่ทำไม”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ฉันไม่รู้จะไปอยู่ที่ไหน นึกขึ้นได้ว่ามาหาเธอดีกว่า อย่างน้อยก็มีอะไรทำ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“หมายความว่ายังไง มีอะไรทำ” เธอหรี่ตามองอย่างไม่ไว้ใจ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ก็ฉันจะมาประลองกับเธอไง” เขาปรายตามองเธอด้วยสายตาดูถูกราวกับว่าเธอช่างถามคำถามโง่ๆ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ประลอง</font></span><span style="margin: 0px; font-size: 16pt;"><font color="#000000" face="Calibri">? </font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">นายจะบ้าหรอไง”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“พวกเราก็สู้กันที่นี่เป็นไง กินอาหารเสร็จก็สู้กันเลย” นี่นายคิดว่าการประลองเหมือนกินของว่างหรือไง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ไม่ได้” จะบ้าหรอ ที่นี่ไม่ได้มีเวทย์จำกัดความรุนแรงการโจมตีแบบสนามประลองโรงเรียน หากสู้กันขึ้นมาจริงๆ อย่างดีคฤหาสถ์อายุ</font></span><span style="margin: 0px; font-size: 16pt;"><font color="#000000" face="Calibri">500</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ปีเศษของตระกูลเธอคงพังเละเทะ อย่างเลวร้าย เธออาจจะถูกเขาฆ่าตายแบบไม่ทันตั้งตัวเลย</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ทำไม” นายปีศาจนั่นเลิกคิ้วถาม</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“แคว้นเทรลิสมีกฏหมายห้ามประลอง” มีหรือไม่มีไม่รู้ แต่เดี๋ยวจะไปสั่งให้เลขาท่านพ่อออกประกาศทันทีว่าห้ามมีการประลองต่อสู้ภายในแคว้นเทรลิส</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“น่าเสียดาย งั้นมีที่ไหนที่เราไปสู้กันได้บ้าง”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">อยากจะบ้าตาย หากย้อนเวลากลับได้เธอจะเอาแผ่นเกม</font></span><span style="margin: 0px; font-size: 16pt;"><font color="#000000" face="Calibri"> the legend of the real knight</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000"> ไปฟาดหัวผู้ผลิต อ้อ แล้วเธอจะเขียนวิจารณ์เกมนี้ให้เลวร้ายที่สุด แบบไม่ให้ใครหลวมตัวเล่น แล้วก็ให้คะแนน</font></span><span style="margin: 0px; font-size: 16pt;"><font color="#000000" face="Calibri">1</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ดาว อีกอย่าง จานที่ได้มาจะเอาทำเป็นเป้าปืน </font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ไม่ได้ นายรอไว้งานประลองปลายปีละกัน”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ไม่เข้าใจ ทำไมหายนะถึงได้พุ่งเข้าหาเธอตลอดเวลา ยังไม่ทันคิดหาทางจัดการเรื่องนายกระจอก นายปีศาจก็มาซะละ</font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">พออาหารเย็นมา บรรยากาศก็เริ่มดีขึ้น</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ทำไมนายหนีออกจาก..เอ่อ จากวัง” เรนิสถาม</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ก็ เด็กวีราเนสนั่น กับแวนมา” ซิลบาสเตียนตอบด้วยเสียงเย็นชา</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ไม่เข้าใจแล้วนายหนีมาทำไม”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ยายนั่นน่ารำคาญ”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“แล้วไม่เป็นเรื่องหรอ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ไม่หรอก ฉันเขียนจดหมายบอกแม่ไว้แล้ว ให้บอกใครๆว่าฉันป่วย แล้วฉันจะมาที่นี่ เดี๋ยวแม่คงส่งองครักษ์ลับตามมา” เขาพูดเหมือนไม่มีอะไรสำคัญ “แล้วยายเด็กนั่นคงไม่สนใจหรอก น่าจะไปตามตื้อพี่ชายสองหน้ามากกว่า”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">พี่ชายสองหน้า หมายถึงซีริลหรอ เออ เหมาะดี</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“แม่นายไม่ว่าอะไรหรอ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ไม่มั้ง แม่ตามใจฉันอยู่ละ” แววตาของซิลบาสเตียนดูนุ่มนวลลง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ถ้านายไม่ชอบวีราเนสขนาดนั้น ทำไมไปหมั้นกับเขาล่ะ” อันที่จริงถามแบบนี้ก็ไม่ถูก ซีริลก็ไม่ชอบเธอเหมือนกัน</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ตอนนั้นฉันอายุ</font></span><span style="margin: 0px; font-size: 16pt;"><font color="#000000" face="Calibri">8</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ขวบ พึ่งได้รับการวัดพลังเวทย์ รู้ตัวอีกทีก็มียายนั่นเป็นคู่หมั้นแล้ว”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ทำไมไม่ถอนหมั้นล่ะ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“ก็อยากอยู่ แม่ไม่ยอม แม่ให้เหตุผลว่าถ้าไม่หมั้นกับวีราเนส ขั้วอำนาจที่หนุนฉันจะน้อยกว่านายพี่ชายสองหน้านั่น ฉันก็เลยตามใจ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“หมายถึงว่าถ้าแม่นายบอกให้นายทำอะไร นายก็จะทำหรอ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“อือ งั้นแหละ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">“จริงสิ แม่นายชอบอะไรบ้าง รู้สึกว่าจะใกล้วันเกิดแล้วใช่ไหม ฉันว่าจะส่งของขวัญไปให้” อันที่จริงทุกทีดยุกเป็นคนส่งของขวัญให้ราชินี แต่ตอนนี้เรนิสคิดว่าเธอสมควรประจบราชินีไว้บ้าง เผื่อว่าตอนนายปีศาจนี่คิดฆ่าเธอ เธออาจจะหาใครสักคนให้เธอหลบหลัง</font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ถ้าราชวงศ์มีแนวคิดแบบนี้ โอกาสการถอนหมั้นระหว่างเธอกับซีริลโดยสวัสดิภาพดูจะเป็นไปได้ยาก ... แล้วหากถึงจุดที่ซีริลกับซิลบาสเตียนต้องแย่งชิงบัลลังก์กัน เธอถูกบังคับให้ต้องยืนข้างซีริล และวีราเนสต้องอยู่ข้างซิลบาสเตียน หากสู้กันขึ้นมาจริงๆ ... ซีริลจะเอาอะไรมาสู้ราชาปีศาจ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">หายนะชัดๆ ที่เป็นไปได้คือ ยื้องานแต่งไปให้นานที่สุด แล้วก็ตามแผนเดิม ไม้ตาย หอบเงินหนีไปอาณาจักรโพ้นทะเล ว่าแล้วต้องเร่งเรื่องหาเรือ</font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“นี่เธอ ยายแมวบ้า เธอให้คนจัดที่พักให้ฉันด้วย ฉันจะอยู่ที่นี่</font></span><span style="margin: 0px; font-size: 16pt;"><font color="#000000" face="Calibri">4-5</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">วัน” ซิลบาสเตียนพูดอย่างเย็นชา เดี๋ยวนะ เจ้าของบ้านเขาไม่ได้เชิญนายด้วยซ้ำ “แล้วก็องครักษ์ลับของแม่น่าจะมาถึงเร็วๆนี้เธอบอกคนเตรียมที่พักให้พวกเขาด้วยละกัน”</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“นายปีศาจ” ชักจะมากไปแล้วนะ เธอไม่ใช่ลูกสมุนเขานะ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“เธอมีปัญหาอะไรยายแมวบ้า” เขาปรายตามองด้วยสายตาเย็นชา ใช่อย่าลืมนะเรนิส เขาไม่ใช่ซิลบาสเตียนในเกมแต่เป็นราชาปีศาจอายุหลายร้อยปีโคตรอึดนั่น แถมยังมีความแค้นลึกๆที่เธอไปฆ่าเขาอีก</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">เรนิสฉีกรอยยิ้มที่ฝืนทน ก่อนจะพูดว่า “ฉันจะถามนายว่า พรุ่งนี้มื้อเช้านายจะรับเป็นอะไรดี” ... </font></span></p>  <p style="margin: 0px 0px 13px;"><span style="margin: 0px; font-size: 16pt;"><font color="#000000" face="Calibri">Writer’s note :</font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000"> ไม่ถามไปเลยล่ะว่า รับขนมจีบซาลาเปาเพิ่มไหมคะ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">สุดท้ายเฉลยว่าเรือลำไหนที่เรนิสเลือก</font></span><span lang="TH" style="margin: 0px; font-size: 16pt;"><font color="#000000" face="Calibri"> </font></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">เรือลำนี้แหละ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><span style="margin: 0px;"><font color="#000000">&nbsp;</font></span></span><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 21pt;"><span style="margin: 0px;"><font color="#000000">&nbsp;&nbsp;&nbsp;&nbsp; </font></span><font color="#000000">“เรือที่ออกไปอาณาจักรโพ้นทะเล”</font></span></p>  <p style="margin: 0px 0px 13px;"><span style="margin: 0px; font-size: 26pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">ใครลงเรือลำนี้บ้างคะ .....</font></span></p><p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="#000000">โยนมาได้เลยค่ะรองเท้า ก้อนอิฐ ตอนนี้ไรท์ใส่หมวกกันน็อครอแล้ว</font></span></p><p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="rgb(0,0,0)">และลงเรือหนีไปอาณาจักรโพ้นทะเลแล้ว</font></span></p><p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="rgb(0,0,0)"><br></font></span></p><p style="margin: 0px 0px 13px;"><span lang="TH" style="margin: 0px; font-family: &quot;Angsana New&quot;,&quot;serif&quot;; font-size: 16pt;"><font color="rgb(0,0,0)">ปล เดี๋ยวมาต่อค่ะ</font></span></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 48 _ Chapter41 เรนิส_ หายนะมาเยือน _ Dek-D.com - Writer_files/adx.js.download"></script>
<script language="JavaScript" type="text/javascript">
