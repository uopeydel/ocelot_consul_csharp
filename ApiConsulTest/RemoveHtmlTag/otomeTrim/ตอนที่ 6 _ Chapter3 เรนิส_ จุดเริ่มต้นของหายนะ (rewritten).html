  <p style="margin: 0px 0px 13px;"><br></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ดยุคเทรลิสและครอบครัวเข้าสู่เมืองหลวงครั้งนี้มาก่อนกำหนดที่จะเดินทางเข้ามาตามปกติที่จะมาถึง 7วัน&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">การมาครั้งนี้เป็นที่จับตามองในหมู่ชนชั้นสูงมากเนื่องจากเป็นการเข้าเมืองหลวงครั้งแรกหลังจากที่เรนิสและเจ้าชายซิลบาสเตียน เจ้าชายองค์ที่ 2 มีการประเมินพลังเวท&nbsp;</font></p><p style="margin: 0px 0px 13px;"><font style="font-size: 19px;">เจ้าชายซิลบาสเตียนเกิดวันเดียวกับเรนิส ทำให้การประเมินพลังเวททำในช่วงใกล้ๆกัน&nbsp;</font></p><p style="margin: 0px 0px 13px;"><font style="font-size: 19px;">จากข่าวลือที่แว่วมา เจ้าชายซิลบาสเตียนมีถึง 4 ธาตุด้วยกัน คือ ธาตุ น้ำ ไฟ เหล็ก และธาตุมืด&nbsp;</font></p><p style="margin: 0px 0px 13px;"><font style="font-size: 19px;">เรนิสอดทบทวนความจำไม่ได้ ทำไมเธอถึงจำได้ว่ามีแค่ 3 มีแค่นางเอกและเจ้าชายต่างอาณาจักรเท่านั้นที่มี 4 ธาตุ&nbsp;</font></p><p style="margin: 0px 0px 13px;"><font style="font-size: 19px;">แล้วธาตุหายากอย่างธาตุมืดนี่เอาไว้ทำอะไร เธอไม่คุ้นว่าในเกมมีใครใช้ธาตุนี้มาก่อน&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เอาเถอะ…ไม่ใช่เรื่องของเธอ ตราบใดที่เจ้าชายซิลบาสเตียนไม่ทำร้ายเธอ เธอก็จะปล่อยวางกับจำนวนธาตุของเขา จะมีแถมมีเกินนั่นไม่เกี่ยวกับเธออยู่แล้ว</font></p><p style="margin: 0px 0px 13px;"><font style="font-size: 19px;">ต่างคนต่างอยู่</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>สาเหตุที่ต้องเข้าเมืองหลวงงั้นหรือ เดาไม่ยาก ก็งานหมั้นหายนะของเรนิสกับเจ้าชายซีริล&nbsp;</font></p><p style="margin: 0px 0px 13px;"><font style="font-size: 19px;">ผลการประเมินพลังเวทของเรนิสกับซิลบาสเตียนที่ผ่านมาไม่นาน</font></p><p style="margin: 0px 0px 13px;"><font style="font-size: 19px;">เพื่อความมั่นคงของลูกชายสุดที่รักของพระราชาที่สุดแสนจะลำเอียงเข้าข้างลูกชายคนโตอย่างเห็นได้ชัด จำเป็นต้องมีการหมั้นครั้งนี้ขึ้น&nbsp;</font></p><p style="margin: 0px 0px 13px;"><font style="font-size: 19px;">ในรุ่นนี้ ทั่วทั้งอาณาจักรฟานส์ มีแค่ เรนิสกับวีราเนสเท่านั้นแหละที่มีความเหมาะสมทั้งชาติตระกูลและพลังเวท</font></p><p style="margin: 0px 0px 13px;"><font style="font-size: 19px;">แต่เรนิสเป็นลูกสาวคนเดียว ขณะที่วีราเนสมีพี่ชายเป็นผู้สืบทอดตระกูลทริฟเวอร์&nbsp;</font></p><p style="margin: 0px 0px 13px;"><font style="font-size: 19px;">ในกรณีที่ซีริลไม่ได้เป็นพระราชา ก็สามารถเป็นผู้สืบทอดแห่งเทรลิสได้ถ้าได้รับคำยินยอมให้สืบทอดจากดยุค และถึงเป็นพระราชา ถ้ามีลูก2 คน คนหนึ่งก็สามารสืบทอดตระกูลเทรลิสได้เช่นกัน ดังนั้นถือว่าเรนิสเหนือกว่าวีราเนสอยู่บ้าง &nbsp;ไม่นับเรื่องที่ตระกูลเธอที่มีเหรียญทองมากที่สุดในบรรดาตระกูลผู้ครองแคว้นทั้งหมด</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;">ดยุคเทรลิสและครอบครัวได้เข้าเฝ้าในห้องรับรอง นี่ไม่ใช่ครั้งแรกของเรนิสที่มาที่นี่ชาตินี้&nbsp;</font></p><p style="margin: 0px 0px 13px;"><font style="font-size: 19px;">เมื่อ 2 เดือนก่อนพึ่งมาแล้วก็เกาะติดเจ้าชายซีริลอย่างกะปลิง เรนิสไม่มีพี่น้อง ไม่มีเพื่อนรุ่นเดียวกันมีแต่คนรับใช้ พอเข้าเมืองหลวงก็เกาะติดกับเจ้าชายทั้ง 2 โดยเฉพาะเจ้าชายซีริลซึ่งให้ความรู้สึกเหมือนพี่ชายที่แสนดี&nbsp;</font></p><p style="margin: 0px 0px 13px;"><font style="font-size: 19px;">ถ้าเป็นตามพล็อตเดิม จากพี่ชายแสนดีก็จะหลายเป็นความรักอันมัวเมาหน้ามืดตาบอด&nbsp;</font></p><p style="margin: 0px 0px 13px;"><font style="font-size: 19px;">แต่ในสายตาเจ้าชายซีริลแล้ว เรนิสเป็นแค่เด็กผู้หญิงน่ารำคาญที่มาเดือนเว้นเดือน อย่างว่าแหละ พอโตมาก็กลายเป็นหญิงสาวจอมตื้อน่าเบื่อหน่าย เอาแต่ใจ ขี้โวยวาย แต่ต้องเอาใจไว้เพื่ออำนาจตามคำสั่งของพระราชา&nbsp;</font></p><p style="margin: 0px 0px 13px;"><font style="font-size: 19px;">ก็แค่หมากตัวหนึ่งบนกระดานหมากรุกของเขา</font></p><p style="margin: 0px 0px 13px;"><font style="font-size: 19px;">ที่ผ่านมาเจ้าชายซีริลต้องเข้าเรียนกับพระอาจารย์ส่วนพระองค์แล้ว ช่วงเวลาที่เจ้าชายเรียน เรนิสจะไปนั่งรอนอกห้องเพื่อรอเขาว่างมาเล่นเป็นเพื่อนเธอ</font></p><p style="margin: 0px 0px 13px;"><font style="font-size: 19px;">เป็นการใช้เวลาไม่เกิดประโยชน์อย่างยิ่ง เอาเวลาอันมีค่าไปหาเงินหาทองเห็นจะดีกว่า</font></p><p style="margin: 0px 0px 13px;"><font style="font-size: 19px;">ผู้ชายไม่สำคัญเท่าเงิน หากเทียบผู้ชายกับเงิน เธอเลือกเงินอยู่แล้ว</font></p><p style="margin: 0px 0px 13px;"><font style="font-size: 19px;">ที่พระราชาอยากให้เจ้าชายหมั้นกับเธอไม่ใช่เพราะเงินของตระกูลเธอหรือไง</font></p><p style="margin: 0px 0px 13px;"><font style="font-size: 19px;">ตระกูลเทรลิสไม่มีอะไรมากไปกว่า...เงิน...อีกแล้ว&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ประตูห้องรับรองเปิดออก พระราชาผู้สง่างามเดินเข้ามาพร้อมราชินีและเด็กชาย 2 คน&nbsp;</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสแอบมองพระราชา ไม่กล้าสบตาโดยตรง นี่สิ บอสที่แท้จริง&nbsp;</font></p><p style="margin: 0px 0px 13px;"><font style="font-size: 19px;">เจ้าชายซีริลมีเส้นผมสีน้ำเงิน ดวงตาสีเดียวกับเส้นผมเหมือนกับพระราชา ถึงแม้จะเป็นเด็กวัย 10 ขวบแต่ก็หน้าตาดี ดวงตาสวย คิ้วเข้ม หล่อลืมจนหายใจเลยทีเดียว&nbsp;</font></p><p style="margin: 0px 0px 13px;"><font style="font-size: 19px;">นี่ขนาดเคยเจอกันหลายครั้งแล้ว เรนิสยังอดทอดถอนใจไม่ได้ หล่อเกินไปแล้ว นี่ขนาดเป็นเด็กยังน่าตาน่ารักขนาดนี้ ถ้าอยู่ในโลกก่อนของเธอคงถูกจับไปถ่ายโฆษณา</font></p><p style="margin: 0px 0px 13px;"><font style="font-size: 19px;">เด็กชายที่ยืนด้านข้างกัน หน้าตาน่ารัก เส้นผมสีเงินดวงตาสีฟ้าดูสีอ่อนกว่าของซีริลเล็กน้อย หน้าตาเหมือนองค์ราชินีผู้งดงามที่จูงมืออยู่ ยกเว้นดวงตาที่คล้ายกับพระราชา ให้ดูว่ามีบางส่วนเหมือนพ่อบ้าง</font></p><p style="margin: 0px 0px 13px;"><font style="font-size: 19px;">ที่จริง 2 คนพี่น้องก็มีส่วนคล้ายกันหลายอย่างในตอนเด็ก โดยเฉพาะดวงตาได้มาจากพระราชาเต็มๆ ถึงแม้ว่าโตมาจะแทบไม่มีอะไรที่เหมือนกันเลย&nbsp;</font></p><p style="margin: 0px 0px 13px;"><font style="font-size: 19px;">เรื่องนี้เป็นที่รู้กันทั่วไป พระราชาทรงลำเอียงเข้าข้างพระโอรสองค์โต ส่วนพระราชินีทรงโปรดพระโอรสองค์เล็ก</font></p><p style="margin: 0px 0px 13px;"><font style="font-size: 19px;">อืม แบ่งกันชัดเจนดี ลูกพ่อลูกแม่&nbsp;</font></p><p style="margin: 0px 0px 13px;"><font style="font-size: 19px;">จะว่าไป ท่านแม่ของเธอก็มีหลายส่วนคล้ายราชินีไม่น้อย อาจจะเป็นเพราะว่าทั้ง2ต่างมีเชื้อสายอาณาจักรน้ำแข็งทางเหนือเหมือนกัน</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ดยุคเทรลิสโค้งคำนับราชาและราชินีที่เข้ามา ส่วนเรนิสและท่านแม่ย่อตัวทำความเคารพเช่นกัน</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ไม่ต้องมากพิธีไป ที่เชิญท่านดยุคมาวันนี้เพราะเรามีเรื่องอยากจะปรึกษา” พระราชารับสั่งออกมา&nbsp;</font></p><p style="margin: 0px 0px 13px;"><font style="font-size: 19px;">ตอนนี้ถ้าสังเกตให้ดี สีพระพักตร์พระราชินีไม่ดีเลยและไม่มีรอยยิ้มด้วย</font></p><p style="margin: 0px 0px 13px;"><font style="font-size: 19px;">แสดงว่าเรื่องนี้ไม่สบอารมณ์อย่างมาก ปกติแล้วพระราชินีทรงเก็บอารมณ์ได้ดี เท่าที่เธอรู้ สามีภรรยาคู่นี้ต่อหน้าดูเป็นครอบครัวสุขสันต์ต่อกัน ลับหลังไม่เคยญาติดีต่อกันแม้แต่น้อย</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“ฝ่าพระบาท ทรงมีเรื่องใดพะย่ะค่ะ”</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>“เราคิดว่าซีริลอายุ 10ปี แล้ว น่าจะเริ่มมองหาคู่หมั้นหมาย ในสายตาเรา เรนิสเหมาะสมที่สุด ท่าดยุคจะว่าอย่างไร”</font></p><p style="margin: 0px 0px 13px;"><font style="font-size: 19px;">เอิ่ม พูดขนาดนี้แล้ว ใครจะกล้าปฏิเสธ ถ้ายังไม่อยากตาย&nbsp;</font></p><p style="margin: 0px 0px 13px;"><font style="font-size: 19px;">จะยังไงในโลกเวทมนตร์โบราณภายใต้ระบบกษัตริย์ พระราชาที่นี่มีอำนาจสูงสุด ชี้เป็นชี้ตายใครก็ได้</font></p><p style="margin: 0px 0px 13px;"><font style="font-size: 19px;">ได้ยินว่าโทษกบฏสำหรับชนชั้นสูงคือตัดศีรษะด้วยขวาน แถมโดนทั้งตระกูล*</font></p><p style="margin: 0px 0px 13px;"><font style="font-size: 19px;">แต่หากเป็นสามัญชน โทษน่าจะแขวนคอ คิดแล้วน่าสยดสยอง**</font></p><p style="margin: 0px 0px 13px;"><font style="font-size: 19px;">ไม่ว่าจะตัดคอหรือแขวนคอไม่ดีทั้งนั้นแหละ ขอศีรษะสวยๆของเธออยู่ที่เดิมดีที่สุดละ</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;">“เรื่องนี้แล้วแต่ฝ่าพระบาททรงเห็นสมควร” เสียงท่านพ่อของเธอพูดอย่างไร้อารมณ์ เหมือนท่านพ่อไม่ได้เต็มใจมากนัก แต่ทำอะไรไม่ได้</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรื่องนี้เป็นอันรู้กันอยู่แล้ว…เรนิสถอนหายใจรอบที่สิบสำหรับวันนี้ ถึงแม้เธอจะรู้ล่วงหน้าก็ไม่รู้จะป้องกันมันได้อย่างไร</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>หรือเธอควรปล่อยข่าวว่าเธอเป็นโรคร้าย…ไม่เลวทีเดียว เอาไว้อีก 4-5 ปี เหตุการณ์ไม่ค่อยดีเธอจะแกล้งป่วย</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสเหลือบมองไปทางเจ้าชายซีริล เจ้าชายส่งรอยยิ้มอ่อนโยนมาให้ เธอชะงักไป</font></p><p style="margin: 0px 0px 13px;"><font style="font-size: 19px;">เด็กน้อยรูปหล่อแสนไม่จริงใจ เธอแอบประนามเขาในใจ…</font></p><p style="margin: 0px 0px 13px;"><font style="font-size: 19px;">เธอเหลือบมองไปที่เจ้าชายซิลบาสเตียนนิดนึง ทางฝั่งนั้นมองกลับมาด้วยดวงตาที่ว่างเปล่า ใบหน้าเฉยชาไร้อารมณ์</font></p><p style="margin: 0px 0px 13px;"><font style="font-size: 19px;">ความรู้สึกบอกเธอว่าเขาดูแปลกๆอย่างบอกไม่ถูก</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">“เซียร์ เบื่อหรือเปล่า อยากไปเล่นข้างนอกไหม” พระราชินีรับสั่งถามลูกชายสุดที่รักเมื่อเห็นเขาทำท่าเบื่อหน่าย</font></p><p style="margin: 0px 0px 13px;"><font style="font-size: 19px;">ซิลบาสเตียนปรับสีหน้าอย่างรวดเร็ว เขาส่ายศีรษะ พร้อมส่งยิ้มให้พระราชินีท่าทางประจบประแจง</font></p><p style="margin: 0px 0px 13px;"><font style="font-size: 19px;">เรนิสบอกตัวเอง…ก็ลูกแหง่ติดแม่เหมือนเดิม เธอคงคิดไปเองว่าเขาดูแปลกๆ…</font></p><p style="margin: 0px 0px 13px;"><font style="font-size: 19px;">&nbsp;</font></p><p style="margin: 0px 0px 13px;"><font style="font-size: 19px;">การหมั้นเป็นแค่การลงชื่อในสัญญาหมั้นหมายระหว่างราชวงค์และตระกูลเทรลิส เจ้าชายซีริลและเรนิส&nbsp;</font></p><p style="margin: 0px 0px 13px;"><font style="font-size: 19px;">แต่การสมรสจะยุ่งยากกว่านั้น พันธะสัญญาจะศักดิ์สิทธิ์กว่ามาก</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ในวันถัดมา ราชินีก็ประกาศการหมั้นหมายระหว่างราชวงศ์และตระกูลทริฟเวอร์ เจ้าชายซิลบาสเตียนและท่านหญิงวีราเนส อย่างไม่น้อยหน้ากัน&nbsp;</font></p><p style="margin: 0px 0px 13px;"><font style="font-size: 19px;">ถูกต้อง...ในวันเดียวกันนั้นราชินีก็เรียกตระกูลทริฟเวอร์มาเข้าเฝ้า</font></p><p style="margin: 0px 0px 13px;"><font style="font-size: 19px;">เพื่อเป็นการสมดุลอำนาจระหว่างเจ้าชาย ลูกพ่อ vs ลูกแม่</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>สุดท้าย ลูกพ่อ หรือ ลูกแม่ ใครจะชนะได้บัลลังก์ไป เป็นเรื่องของอนาคต...</font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>ตราบใดที่พวกเขาไม่ฆ่าเธอทิ้ง เธอไม่อยากจะคิดให้รกสมอง</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">3 วันถัดมา เรนิสได้รับเชิญมางานน้ำชาของเจ้าชายทั้ง2พระองค์ เป็นงานสำหรับเด็กๆจัดแบบอบอุ่นตามประสาคนจะเป็นครอบครัวเดียวกัน วันนี้น่าจะมีท่านชายแวนและท่านหญิงวีราเนสมาด้วย</font></p><p style="margin: 0px 0px 13px;"><font style="font-size: 19px;">เธออดคิดในใจไม่ได้…ใครอยากเป็นครอบครัวเดียวกับพวกท่านไม่ทราบ??</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;"><span class="Apple-tab-span" style="white-space:pre">	</span>เรนิสเดินเข้าในศาลากลางสวนดอกไม้อันสวยงาม ช่วงนี้เข้าปลายปีอากาศเริ่มเย็นแล้วและบางพื้นที่เริ่มหนาว&nbsp;</font></p><p style="margin: 0px 0px 13px;"><font style="font-size: 19px;">อีกสักเดือนอาจมีหิมะตกบางพื้นที่ของอาณาจักร&nbsp;</font></p><p style="margin: 0px 0px 13px;"><font style="font-size: 19px;">โชคดีแคว้นของเรนิสอยู่ค่อนไปทางตอนใต้ อากาศช่วงหน้าหนาวไม่หนาวจัด ทำให้การเกษตรไม่มีปัญหา ไม่แห้งแล้ง หน้าร้อนก็อากาศไม่ร้อนเกินไป เพียงแต่ไม่มีหิมะตกให้เล่นแค่นั้นเอง&nbsp;</font></p><p style="margin: 0px 0px 13px;"><font style="font-size: 19px;">ขณะที่เมืองหลวงเดือนหน้า อากาศจะหนาวจัดแล้วและมีหิมะตก แต่ในสวนแห่งนี้ยังคงมีดอกไม้บาน น่าจะเป็นผลจากการใช้เวทย์ไม้หล่อเลี้ยงให้สวนมีดอกไม้บานตลอดปีถึงแม้อากาศจะเริ่มหนาวแล้วก็ตาม&nbsp;</font></p><p style="margin: 0px 0px 13px;"><font style="font-size: 19px;">เรนิสสวมชุดกระโปรงสีม่วง เสื้อคลุมกันหนาวสีครีมปักดิ้นทองหรูหรา การแต่งตัวเธอถูกจัดโดยเลดี้มาร์ธา ถักผมเป็นเปียเดี่ยวผูกริบบิ้นสีม่วงเหมือนชุด ทำให้ดูสง่างามมากว่าจะดูเป็นเด็กหญิงหวานแหววแบบที่เคย&nbsp;</font></p><p style="margin: 0px 0px 13px;"><font style="font-size: 19px;">เลดี้มาร์ธาให้เหตุผลว่าเธอเริ่มโตแล้ว ควรจะเลิกการแต่งตัวเด็กน้อยแบบที่ท่านแม่เคยชอบเสียที ท่านแม่ก็ไม่กล้าขัดถึงแม้ว่าจะชมชอบให้เธอใส่สีชมพูมากกว่า ตอนนี้เองเธอถึงได้รู้ว่าเลดี้มาร์ธาเป็นครูสอนมารยาทให้ท่านแม่ตอนท่านแม่อายุ 15 เหมือนกัน&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">เรนิสใช้ความคิดขณะมองไปรอบตัว…อืม ดอกไม้ที่ใช้เวทอะไรเลี้ยง กลับไปจะให้อาจารย์สอนหน่อยเผื่อทำใส่ลูกแก้วเวทออกขายได้เป็นการหารายได้ไปในตัว</font></p><p style="margin: 0px 0px 13px;"><span class="Apple-tab-span" style="white-space:pre"><font style="font-size: 19px;">	</font></span></p><p style="margin: 0px 0px 13px;"><font style="font-size: 19px;">เมื่อเดินมาถึงโต๊ะน้ำชา มีเสียงทักขึ้นมา “ท่านหญิงเรนิส”</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">Writer’s note: ช่วงนี้อยู่ระหว่าง rewrite บทแรกๆ ใครส่องเห็นคำผิดบอกได้นะคะ จะเป็นพระคุณมากค่ะ</font></p><p style="margin: 0px 0px 13px;"><font style="font-size: 19px;">*, ** อ้างอิงการลงโทษแบบโบราณ ใครขี้กลัว ไม่ต้องอ่านด้านล่างนะคะ ข้ามไปบทต่อไปเลย&nbsp;</font></p><p style="margin: 0px 0px 13px;"><font style="font-size: 19px;"><br></font></p><p style="margin: 0px 0px 13px;"><font style="font-size: 19px;">ถ้าอิงแบบอังกฤษ&nbsp;</font></p><p style="margin: 0px 0px 13px;"><font style="font-size: 19px;">*ชนชั้นสูงจะใช้การตัดศีรษะ หลักๆจะเป็นขวาน บางทีอาจจะเป็นดาบ เป็นความเชื่อว่าการตัดคอจะโหดร้ายน้อยกว่า(?) ทั้งนี้ขึ้นกับความคมของขวาน สำหรับเชื้อพระวงศ์หรือขุนนาง มักจะทำใน Tower of London</font></p><p style="margin: 0px 0px 13px;"><font style="font-size: 19px;">**ส่วนสามัญชนจะแขวนคอกลางที่ชุมชน&nbsp;</font></p><p style="margin: 0px 0px 13px;"><font style="font-size: 19px;">ถ้าเป็นแนวศาสนา จะใช้เผาไฟ</font></p><p style="margin: 0px 0px 13px;"><font style="font-size: 19px;">ถ้าเอาของฝรั่งเศสแบบโบราณ จะใช้กิโยติน ซึ่งสยองไม่แพ้กัน</font></p><p style="margin: 0px 0px 13px;"><font style="font-size: 19px;">&nbsp;</font></p><div><br></div>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 6 _ Chapter3 เรนิส_ จุดเริ่มต้นของหายนะ (rewritten) _ Dek-D.com - Writer_files/adx.js.download"></script>
