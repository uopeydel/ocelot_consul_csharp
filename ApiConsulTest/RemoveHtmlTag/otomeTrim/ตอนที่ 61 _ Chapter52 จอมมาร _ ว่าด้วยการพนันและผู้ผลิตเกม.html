
			<div id="story-content" class="story chapter prevent-user-select">
				
  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"><br></font></span></p>  <p style="margin: 0px 0px 13px;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">คำเตือน บทนี้อ่านแล้วท่านจะมึนมาก กรุณากินยาแก้เมาศีรษะก่อนอ่าน เราเตือนท่านแล้วนะ</font></span></p>  <p style="margin: 0px 0px 13px;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span style="margin: 0px; font-size: 14pt;"><span style="margin: 0px;"><font color="#000000" face="Calibri">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">จอมมารต้องกลับมาโรงเรียนอีกแล้ว </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาหงุดหงิดเป็นพิเศษ พี่ชายสองหน้ากล่าวหาเขาอีกละ กล่าวหาเขาแบบโง่ๆว่าเขายังไม่หย่านมแม่</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ไร้สาระ ใครๆก็รู้ว่าเด็กทารกเท่านั้นแหละที่กินนมแม่ พี่ชายเขานอกจากจะสองหน้ายังโง่อีกด้วย ไม่รู้หรือไงว่าเขาโตเกินกว่าจะกินนมแม่ได้มาตั้งนานแล้ว</font></span><span lang="TH" style="margin: 0px; font-size: 14pt;"><font color="#000000" face="Calibri"> </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">อันที่จริงหากจะใส่ความเขา กล่าวหาว่าเขาจะก่อกบฏดูยังจะสมจริงมากกว่าอีก</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">คาดไม่ถึง ตอนเจอกันก่อนเปิดเรียน เขาบ่นเรื่องนี้ให้ยายแมวบ้าฟัง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ยายนั่นกลับพึมพำว่า “มันก็มีส่วนจริงเหมือนกัน” </font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">ช่างโง่จริงๆ ข้อกล่าวหาไม่สมเหตุผลนั่นยังคิดว่ามีส่วนจริงได้</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เทียบกันแล้วไม่รู้ว่าพี่ชายสองหน้ากับยายแมวบ้าหน้าโง่ที่เป็นคู่หมั้นใครฉลาดน้อยกว่า </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">อันที่จริง </font></span><span style="margin: 0px; font-size: 14pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> คนนั่นไม่ควรแต่งงานกันเลย หาก </font></span><span style="margin: 0px; font-size: 14pt;"><font color="#000000" face="Calibri">2 </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">คนนั้นแต่งงานกัน ช่างน่าสงสารทายาทที่จะเกิดมาจริงๆ ไม่รู้จะไปหาความฉลาดมาจากไหน ไม่น่าเชื่อว่าชนชั้นปกครองของอาณาจักรจะโง่ได้ขนาดนี้</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ในห้องพักของเขา มีหีบขนาดใหญ่ๆ</font></span><span style="margin: 0px; font-size: 14pt;"><font color="#000000" face="Calibri"> 2</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> หีบ ภายในบรรจุไปด้วยเหรียญทองจนเต็ม รวมๆแล้วน่าจะ</font></span><span style="margin: 0px; font-size: 14pt;"><font color="#000000" face="Calibri"> 10000 </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทองได้ เขาไม่เข้าใจว่าทำไมแม่ต้องส่งเหรียญทองมาเยอะขนาดนี้ อันที่จริงส่งมาแค่</font></span><span style="margin: 0px; font-size: 14pt;"><font color="#000000" face="Calibri"> 300-400</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> เหรียญทองน่าจะพอแล้ว ค่าอาหารหรือเสื้อผ้าก็ไม่ได้จ่าย มีแค่จ่ายให้ยายแมวบ้า ไม่เห็นจำเป็นต้องขนมาเยอะขนาดนี้เลย</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หลังงานประลองคราวที่แล้ว เนื่องจากเงินที่เขามีเก็บไว้ไม่พอจ่ายยายแมวบ้า ยายนั่นเรียกเงินเขาตั้ง</font></span><span style="margin: 0px; font-size: 14pt;"><font color="#000000" face="Calibri"> 150</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> เหรียญทองเพื่อให้เขาชนะประลอง แถมเรียกเงินค่าพัด ค่าลิขสิทธิ์อะไรไม่รู้มากมาย </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาบอกแม่ไปว่าการเรียนเวทย์ใหม่ๆ จะต้องจ่ายค่าลิขสิทธิ์ ให้กับผู้ที่คิดค้นเวทย์ขึ้นมา ใช่สิ นี่เป็นสิ่งที่ยายแมวบ้าบอกมา แม่เขาดูงุนงงไปเล็กน้อยแล้วคิดว่าเป็นระบบการเรียนของโรงเรียน</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เอาเหอะ มีเหรียญทองมากก็ดีกว่าไม่มีใช้ เผื่อยายแมวบ้าเรียกเงินเขาอีกจะได้มีจ่าย คราวที่แล้วยายแมวบ้านั่นทวงเขาหลายรอบทีเดียวกว่าที่เงินจะถูกส่งมา เสียงทวงตะแง้วตะแง้วน่ารำคาญนั่นถึงเงียบไป</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ไม่น่าเชื่อ พฤติกรรมก่อนได้เงินกับหลังได้เงินของยายแมวบ้างช่างแตกต่างกันลิบลับ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;</font></span></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขากำลังหงุดหงิดอยู่ทีเดียว ขณะเดินมาจะเข้าห้องเรียน ใช่สิ ต้องไปเรียนกับพวกเด็กพวกนั้น ไม่ใช่อยากเรียนหรอก เขากลัวคนไปฟ้องแม่</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">มีคนขวางทางเขาหน้าห้องเรียน เด็กนักเรียนใหม่ที่ว่าเป็นเจ้าหญิงมาจากอีสเทร่า ได้ยินแม่บอกว่าย้ายมาเรียน ทางอีสเทร่ายื่นข้อเสนอให้เสด็จพ่อมากมายในการแลกเปลี่ยนนักเรียน เด็กนั่นไม่มีพลังเวทย์และเหมือนน่าจะไปก่อเรื่องอะไรไว้สักอย่าง ช่างเหอะ ไม่ใช่เรื่องของเขา ยายแมวบ้ากับเพื่อนยืนถัดไปกำลังคุยกับเด็กใหม่นั่น</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ไม่เข้าห้องก็หลีกไป” เขาออกปากไล่ เกะกะจริง</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“ว้าว สวยจัง ไม่เสียแรงที่เลยที่ย้ายมาเรียน ที่นี่มีแต่คนสวยๆทั้งนั้นเลย รู้งี้ย้ายมาเรียนตั้งนานแล้ว”เด็กสาวคนนั้นอุทาน</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาเดินเข้าห้องเรียนไป แต่หูยังแว่วเสียงเด็กพวกนั้นอยู่ เหมือนจะมีการแนะนำตัว และมีการพูดถึงเขา</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font></span><font color="#000000">“หา ผู้ชายหรอ เสียดายหน้าจริง” เขาถอนหายใจ นักเรียนใหม่ไม่มีพลังเวทย์แล้วยังโง่อีก แยกผู้หญิงกับผู้ชายยังไม่ได้ ดินแดนมนุษย์แห่งนี้คงใกล้ล่มสลาย บรรดาเจ้าหญิงเจ้าชาย ชนชั้นสูงทั้งหลาย ต่างไม่ฉลาดเอาเลย</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><span style="margin: 0px;"><font color="#000000">&nbsp;</font></span></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เด็กนักเรียนใหม่จากอีสเทร่านั่นคล้ายเขา ไม่ลงวิชาเลือกอะไรเลยนอกจากวิชาบังคับและวิชาการต่อสู้ แต่แม่นั่นสบายเกินไป เพราะไม่มีพลังเวทย์อะไรเลย ก็ไม่ต้องเรียนอะไรเลย ยังมีคนที่สบายกว่าเขาอีก เขาชักจะไม่พอใจบ้าง ทำไมเขาไม่มีแต่ธาตุมืดธาตุเดียว จะได้ไม่ต้องเรียนอะไรเลยเหมือนเจ้าหญิงนั่น</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ว่าแต่ ถ้าไม่มีพลังเวทย์ หมายถึงต่อสู้ไม่ได้ งั้นเจ้าหญิงนั่นก็จัดเป็นหญิงงามอีกน่ะสิ ไม่สนุกเอาซะเลย</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หลังจากที่รุ่นของพี่ชายสองหน้าเลื่อนชั้นไป ห้องเรียนเวทย์ต่างๆก็มีนักเรียนรุ่นน้องมาเรียนร่วม เขายังเรียนเวทย์ธาตุไฟกับยายแมวบ้าเหมือนเดิม แต่ที่เปลี่ยนไปคือคาบเรียนนี้มีคนมาเรียนเพิ่มขึ้น ส่วนใหญ่เป็นเด็กนักเรียนชายรุ่นน้อง ช่างจ๊อกแจ๊กจอแจน่ารำคาญ </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">อยู่ดีๆก็มีเด็กรุ่นน้องชายคนหนึ่ง หน้าซื่อๆใส่แว่น เดินเข้ามาหายายแมวบ้า</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“รุ่นพี่เรนิสครับ ขอรุ่นพี่เป็นคู่ซ้อมกับชี้แนะให้หน่อยได้ไหมครับ”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาเริ่มหงุดหงิดบ้างที่มีคนมาขอยายแมวบ้าไปเป็นคู่ซ้อม นั่นมันคู่ซ้อมของเขา ใครมีสิทธิ์มาแย่งไปซ้อมด้วยได้ ช่างไม่เจียมบ้างเลย</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาเลยอาสาไปเป็นคู่ซ้อมเด็กรุ่นน้องคนนั้นแทนยายแมวบ้า แล้วบังเอิญร่ายเวทย์แรงไปหน่อย เขาขอยืนยันว่าบังเอิญจริงๆ ลูกไฟเวทย์เขาอัดมันติดกำแพงต้องนำส่งผู้เยียวยา เขาเล่นละครตีหน้าเศร้ากับอาจารย์ บอกว่าเขาไม่ได้ตั้งใจ บอกแล้วใช่ไหมว่าเขาเล่นละครเป็น ขึ้นกับว่าเขาจะขี้เกียจทำรึเปล่า</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">สำหรับวิชาเวทย์ธาตุน้ำ เขาอุตส่าห์ย้ายจากพุธบ่ายมาเรียนวันศุกร์เช้าเพื่อจะได้ไม่ต้องเจอกับบรรดานักเรียนหญิงที่น่ารำคาญ ตอนนี้กลายเป็นว่าหลังจากพี่ชายสองหน้าขึ้นปีที่</font></span><span style="margin: 0px; font-size: 14pt;"><font color="#000000" face="Calibri">3</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> คู่หมั้นน่ารำคาญของเขาก็ย้ายมาเรียนคาบเดียวกับเขาแทน</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ฉันคิดถึงซิลบาสเตียนเลยย้ายมาเรียนด้วย” เธอบอกเขาพร้อมกับกระพริบตาถี่ๆ ยายนี่ไม่ปกติอีกแล้ว ฝุ่นเข้าตาก็ไปล้างตาสิ ทำไมต้องมาทำท่าฝุ่นเข้าตาให้เขาดูด้วย ไร้สาระอย่างถึงที่สุด</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขามองกลับด้วยสายตาเย็นชา แต่ขี้เกียจจะต่อปากด้วย เดี๋ยวต้องพูดอีกยาว เอาเป็นว่าเขารู้ทันละกันว่าพี่ชายสองหน้าส่งวีราเนสมาสอดแนมเขา</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ถ้าฝุ่นเข้าตาก็ไปล้างตาซะ ไม่ต้องมากระพริบตาถี่ๆแถวนี้”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">วีราเนส “...”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แต่ก็ดี การที่วีราเนสมา ทำให้บรรดารุ่นน้องผู้หญิงไม่มีใครมายุ่งกับเขา วีราเนส ถือเป็นไม้ปัดกวาดแมลงวันที่ดี ไม่รู้ว่ารุ่นน้องที่มาเรียนด้วยนี้มีสาวงามปะปนอยู่รึเปล่า หากมีคงจะแย่แล้ว เพราะพวกนี้ต่อสู้ไม่เป็น ไม่เหมือนหญิงไม่งามที่ต่อสู้ได้ เวลาซ้อมภาคสนามแบบต่อสู้คงจะวุ่นวายน่าดูหากมีหญิงงามสู้ไม่เป็นมาร้องไห้กระจองอแง เขาไม่อยากให้มีสาวงามปะปนในชั้นเรียนเลย..</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ว่าแต่คู่หมั้นของเขาอย่างวีราเนสจัดเป็นหญิงงามหรือเปล่านะ เขายังไม่เคยเห็นเธอสู้ซะด้วยสิ..</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ว่างๆน่าจะชวนมาเป็นคู่ซ้อมมือหน่อย</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">โอกาสที่เขารอเกิดขึ้นหลังจากนั้นไม่นาน ภาคปฏิบัติด้านการต่อสู้ของวิชาเวทย์ธาตุน้ำ วีราเนสขอเขาเป็นคู่ซ้อมมือด้วย</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาเปิดโอกาสให้เธอลงมือก่อน นั่นอะไร ดาบน้ำแข็งเวทย์อ่อนด้อย ทั้งความแรงความไว ไม่ได้ความเอาซะเลย เขาสรุปได้ละว่าคู่หมั้นของเขาจัดอยู่ในกลุ่มหญิงงามที่ป้องกันตัวเองไม่ได้ ต้องมีคนปกป้อง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แต่เขาเป็นอดีตราชาปีศาจ ไม่ใช่ผู้กล้า ดังนั้น อัดผู้หญิง โดยเฉพาะอัดหญิงงามได้ ไหนๆชาติที่แล้วเคยถูกพวกหญิงงามหลอกเป็นเครื่องมือในการหาสามีมาก่อน ไม่ถือว่าผิด เขาจึงเสกเวทย์น้ำเป็นก้อนขนาดใหญ่ทุ่มใส่วีราเนส เท่านี้แหละเธอเปียกไปทั้งตัว ลงไปนั่งร้องไห้กับพื้น เขามองดูเธอก่อนจะถามว่า</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“นี่ เธอจะมาซ้อมกันต่อไหม ถ้าจะซ้อมรีบๆร่ายเวทย์ให้น้ำพวกนี้แห้งแล้วลุกขึ้นมาสิ” ไม่เข้าใจ คู่หมั้นหญิงงามของเขากลับไม่ยอมลุกมายังร้องไห้ต่อ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ถ้าไม่ซ้อมก็ไสหัวไปสิ มานั่งร้องไห้ทำไม”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">คาดไม่ถึง วีราเนสกลับร้องไห้หนักกว่าเดิม การซ้อมครั้งนั้นต้องหยุดไป แย่จริง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หลังจากนั้นแล้ว นักเรียนหญิงไม่ว่าจะงามหรือไม่งาม ไม่มีใครมาขอให้เขาเป็นคู่ซ้อมด้วยอีกเลย</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">สงสัยจะมีแต่หญิงไม่งามอย่างยายแมวบ้านี่แหละ ที่เป็นคู่ซ้อมให้เขาได้</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">&nbsp;</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">นักเรียนปีที่</font></span><span style="margin: 0px; font-size: 14pt;"><font color="#000000" face="Calibri">3</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> จะเริ่มเรียนการเรียกสัตว์เวทย์จากพลังเวทย์ของตัวเองได้สำหรับใช้ในการต่อสู้ เหมือนการแยกเป็นอีกร่างที่สามารถโจมตีพร้อมกันได้ แต่สัตว์เวทย์นี้สามารถมีธาตุได้เพียงธาตุเดียว เกณฑ์ที่จะเรียกสัตว์เวทย์ได้มีแค่อายุ</font></span><span style="margin: 0px; font-size: 14pt;"><font color="#000000" face="Calibri">16</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ปีขึ้นไป และพลังเวทย์รวมอยู่อย่างน้อยขั้นกลาง ดังนั้นทางโรงเรียนจึงกวดขันให้นักเรียนต้องเลื่อนระดับสู่ชั้นกลางให้ได้ก่อนจบปี</font></span><span style="margin: 0px; font-size: 14pt;"><font color="#000000" face="Calibri">3</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> เพื่อปี</font></span><span style="margin: 0px; font-size: 14pt;"><font color="#000000" face="Calibri">4</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">จะได้สามารถฝึกใช้งานสัตว์เวทย์</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขานึกท้อแท้ในใจ ถ้าเป็นเมื่อก่อน กระดิกนิ้วนิดเดียว ไม่ว่าจะมังกรไฟ ไม่ว่าจะ การ์โกย </font></span><span style="margin: 0px; font-size: 14pt;"><font color="#000000" face="Calibri">(Gargoyle) </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หรือพวกกระจอกๆอย่างค้างคาวปีศาจ เขาเรียกมาได้หมด แถมไม่ได้เรียกทีละตัว เรียกได้เป็นฝูง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ว่าแต่ชาติที่แล้ว ตอนสู้กับผู้กล้าแมวบ้า ทำไมตอนนั้นเขาคิดไม่ถึง น่าจะเรียกฝูงมังกรมาถล่มมัน พลาดโอกาสไปอย่างน่าเสียดายทีเดียว</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">พี่ชายสองหน้าก็คงจะเรียกสัตว์เวทย์ได้เร็วๆนี้</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">อันที่จริงการที่สัตว์เวทย์ของใครจะเป็นรูปร่างหรือธาตุอะไรนั้น เชื่อว่าถูกกำหนดมาจากสวรรค์แล้ว ใช่ หนังสือเวทย์ทั่วไปและประวัติศาสตร์ราชวงศ์บอกไว้</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แต่ยายแมวบ้ามีมุมมองใหม่</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">วันหนึ่งขณะที่เลิกเรียนเวทย์ธาตุไฟ เขากับเรนิสไปรับประทานอาหารเย็นด้วยกัน พร้อมกับเบลล่าและเธมม์ เพื่อนของเรนิส ซึ่งตอนนี้เกือบจะกลายเป็นเพื่อนของเขาเช่นกัน </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“นายเธมม์ พลังเวทย์รวมของนายยังไม่ถึงระดับ</font></span><span style="margin: 0px; font-size: 14pt;"><font color="#000000" face="Calibri">4</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เลย อย่างงี้จะพัฒนาเข้าถึงระดับกลางได้ยังไง ปีหน้าจะมีสิทธิ์เรียกสัตว์เวทย์ไหมเนี่ย” เรนิสบ่นกระปอดกระแปด</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“พูดถึงสัตว์เวทย์ ตอนนี้บ่อนพนันลับในโรงเรียนรับแทง ตอนนี้เหมือนเปลี่ยนเจ้ามือใหม่ ปกติจะรับแทงเฉพาะงานประลอง แต่เดี๋ยวนี้รับแทงมันทุกอย่างเลย” เบลล่าพูดขึ้นมาบ้าง “เขารับแทงพนันว่า สัตว์เวทย์ของรุ่นพี่ดังๆจะเป็นอะไรกันบ้าง”</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แดนมนุษย์นี่ถึงคราวเสื่อมอย่างแท้จริง...นอกจากบรรดาชนชั้นปกครองจะโง่แล้ว การพนันเบ่งบานแม้แต่ในโรงเรียน</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เรนิสดวงตาเป็นประกายทันที “เขาจ่ายยังไง”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“เห็นว่าจ่าย</font></span><span style="margin: 0px; font-size: 14pt;"><font color="#000000" face="Calibri">1</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญ ถ้าถูกทั้งชนิดสัตว์และธาตุ รับเลยรางวัล</font></span><span style="margin: 0px; font-size: 14pt;"><font color="#000000" face="Calibri">10</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เท่า คือ</font></span><span style="margin: 0px; font-size: 14pt;"><font color="#000000" face="Calibri">10</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญ ชนิดถูกได้</font></span><span style="margin: 0px; font-size: 14pt;"><font color="#000000" face="Calibri">5</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เท่า แต่ถ้าเป็นธาตุ ได้</font></span><span style="margin: 0px; font-size: 14pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> เท่า” เบลล่าตอบ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“เขาเปิดให้แทงของใครบ้าง” เรนิสถามต่ออย่างสนใจ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ก็มีรุ่นพี่ซีริล มิคาเอล แล้วก็แวน”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ดีเลย พวกเราไปแทงกัน” ยายแมวบ้าดูดีใจอย่างชัดเจน</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“แต่เรนิส การพนันเป็นสิ่งไม่ดีที่ไม่ควรยุ่งเกี่ยว” เธมม์ปรามมา</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“แต่มันได้เงิน ใครไม่เอา ฉันเอาเอง” เรนิสประกาศก่อนหรี่ตามองเธมม์ “คราวที่แล้วตอนงานประลองนายก็ได้ส่วนแบ่งแล้วไง ถ้ามันไม่ดี นายเอาเงินคืนมา”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“แต่ว่าโอกาสถูกน้อยมากเลยนะเรนิส” เบลล่าเปรย “ใครจะรู้ได้ยังไงว่าสัตว์เวทย์ใครเป็นอะไร พวกนี้มันถูกกำหนดมาจากสวรรค์ ถ้าเราไม่ใช่เทพเจ้า เราไม่รู้หรอก”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">“ฉันรู้” เรนิสพูดอย่างภูมิใจ “สิ่งที่กำหนดว่าใครจะได้สัตว์เวทย์เป็นอะไรไม่ใช่สวรรค์ แต่เป็นผู้ผลิตเกม”</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ผู้ผลิตเกม ชื่อนี้เขาได้ยินเป็นครั้งที่</font></span><span style="margin: 0px; font-size: 14pt;"><font color="#000000" face="Calibri">2 </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แล้ว หรือเป็นผู้ว่าจ้างของผู้กล้าแมวบ้านั่น</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">สรุปว่าเรนิสยืนยันว่าเธอรู้ว่า ซีริล มิคาเอล และ แวน จะสร้าง</font></span><span style="margin: 0px; font-size: 14pt;"><font color="#000000" face="Calibri">/</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เรียกสัตว์เวทย์ชนิดไหนและธาตุอะไร เธอยืนยันว่าเธอรู้แม้กระทั่งสีของสัตว์เวทย์นั่น </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หรือเรนิสจะมีความสามารถในการทำนายอนาคต เป็นพวกผู้พยากรณ์</font></span><span style="margin: 0px; font-size: 14pt;"><font color="#000000" face="Calibri">?</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แต่ เรนิสไม่ยอมไปลงพนันเอง กลับสั่งให้สมุนอ้วนของเธอไปแทน </font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">แถมยังสั่งพนันรายละ</font></span><span style="margin: 0px; font-size: 14pt;"><font color="#000000" face="Calibri"> 200</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทอง หากเธอทายถูกจริงทั้ง</font></span><span style="margin: 0px; font-size: 14pt;"><font color="#000000" face="Calibri">3</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">คน เงินที่จะได้กลับมาคือ </font></span><span style="margin: 0px; font-size: 14pt;"><font color="#000000" face="Calibri">6000</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทอง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เขาตัดสินใจลองเล่นเกมแบบพวกมนุษย์ดูบ้าง ไหนๆก็มีเงินเต็มหีบมาถึง</font></span><span style="margin: 0px; font-size: 14pt;"><font color="#000000" face="Calibri">2</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000"> หีบแล้วนี่นา เขาก็ไม่รู้จะเอาไปทำอะไร เขาลงพนันตามเธมม์หรือตามยายแมวบ้านั่นแหละ เอาเป็นว่ายายนั่นทำอะไรสนุกๆ เขาจะขอทำตามด้วย เขาแทงรายละ</font></span><span style="margin: 0px; font-size: 14pt;"><font color="#000000" face="Calibri">300</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทอง หากชนะทั้งหมด เขาจะได้เงินคืนมาถึง</font></span><span style="margin: 0px; font-size: 14pt;"><font color="#000000" face="Calibri">9000</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทอง</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">หากผู้ผลิตเกมผู้ว่าจ้างเก่าของยายแมวบ้าหยั่งรู้อนาคตจริง บ่อนพนันแห่งนี้คงต้องปิดตัวหนีหนี้ เพราะรวมเงินที่ต้องจ่ายสูงถึง</font></span><span style="margin: 0px; font-size: 14pt;"><font color="#000000" face="Calibri"> 15000</font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เหรียญทอง เท่ากับงบประมาณการส่งส่วยภาษีแคว้นเล็กๆแคว้นนึงให้เมืองหลวงต่อครึ่งปีเลยนะ</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ก็ดี ถ้าบ่อนมันหนีหนี้ เขาจะได้มีงานทำ งานไล่บี้เจ้าของบ่อน</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px; text-indent: 0.5in;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">ว่าแต่ผู้ผลิตเกมความสามารถสูงส่งขนาดนี้ น่าเสียดายที่ชาติที่แล้วตายซะก่อน ไม่อย่างงั้นเขาอาจจะไปท้าประลองกับผู้ผลิตเกมก็ได้...</font></span></p>  <p style="margin: 0px 0px 13px; text-indent: 0.5in;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span style="margin: 0px; font-size: 14pt;"><font color="#000000" face="Calibri">Writer’s note : </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เฮ้อ บางทีก็สงสารวีราเนสเหมือนกัน... </font></span></p>  <p style="margin: 0px 0px 13px;"><span style="margin: 0px; font-size: 14pt;"><font color="#000000" face="Calibri">&nbsp;</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">จอมมารยังคงมึนต่อไป ตรรกะว่าใครสวยใครไม่สวยยังใช้ไม่ได้อีกนาน และตอนนี้จอมมารเริ่มรู้จักการละเล่นของพวกมนุษย์บ้างแล้ว นั่นคือ การพนัน</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เรนิส หนูชักจูงจอมมารเข้าสู่วงจรการพนันซะแล้วและหนูขี้โกง เอาความรู้สมัยทำไกด์บุ๊คมาหาเงินโดยมิชอบ ผิดจรรยาบรรณนะคะ</font></span></p>  <p style="margin: 0px 0px 13px;"><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">เรนิส </font></span><span style="margin: 0px; font-size: 14pt;"><font color="#000000" face="Calibri">: </font></span><span lang="TH" style="margin: 0px; font-family: &quot;Cordia New&quot;,&quot;serif&quot;; font-size: 14pt;"><font color="#000000">จรรยาบรรณคืออะไร สำคัญยังไง ในเมื่อมันไม่ได้เงิน</font></span></p>  <script language="JavaScript" type="text/javascript" src="./นิยาย เรามาพังโอโตเมะเกมกัน (เปิดให้อ่านรอบใหม่ 2- 9 ม.ค.62) _ ตอนที่ 61 _ Chapter52 จอมมาร _ ว่าด้วยการพนันและผู้ผลิตเกม _ Dek-D.com - Writer_files/adx.js.download"></script>
<script language="JavaScript" type="text/javascript">
